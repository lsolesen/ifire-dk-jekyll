---
title: "Better Globe"
permalink: /platform/betterglobe/
header:
  teaser: /assets/images/logo/betterglobe.png
tags:
  - crowdlending
  - Sverige
excerpt: "Med Better Globe investerer du i træer i Afrika. Spørgsmålet er om det er et Ponzi scheme."
last_modified_at: 2020-01-06T00:00:00+08:00
first_investment_at: 2019-06-14T10:00:00+08:00
cta_url: /go/betterglobe/
---

**Opdateret**: {{ page.last_modified_at | date: "%b %-d, %Y"}}

**Første investeringsdato**: {{ page.first_investment_at | date: "%b %-d, %Y"}}

Med Better Globe investerer du (ikke specifikke) træer i Afrika. Efter fem år begynder Better Globe at kunne tjene penge på at høste fx frugt eller frø og investorerne får de første tilbagebetalinger på deres investering. Efter 20 år fældes træet og sælges som tømmer og den sidste tilbagebetaling finder sted. 

**Better Globe giver ret høje afkast, men jeg ville absolut kun investere penge, du kan tåle at tabe. Måske er Better Globe et Ponzi Scheme. Du kan læse videre her, men også kigge på [Zetlands artikel om Better Globe](https://www.zetland.dk/historie/sOz9z6BJ-aekdaa3R-986ad)**.

Better Globe tjener ikke kun penge på træerne, men også på at sælge et magasin og på at sælge konsulentbistand. 

## Brug din sunde fornuft

Better Globe har aktiviteter i gang i Afrika, og flere har været nede at besøge Better Globe og kan rapportere om et spændende foretagende. Jeg har selv investeret omkring 20.000 DKK i Better Globe, fordi jeg rigtig gerne vil støtte et godt projekt i Afrika. Men afkastet lyder nok _for godt_ til at være sandt (og jeg ville meget gerne have investeret for et meget lavere afkast, som man fx kan med [Agrikaab](/platform/agrikaab/), [Trine](/platform/trine/) og [Lendahand](/platform/lendahand/)).

Better Globe modtog den norske Gazelle pris i 2016, 2017 og 2018. Desværre ville stifteren Rino Solberg tilsyneladende ikke fortælle, hverken hvordan væksten eksploderede så kraftigt, eller hvad han bruger pengene til i "Better Globe Forestry". Better Globe får også en [hård medfart i de svenske medier](https://www.bistandsaktuelt.no/nyheter/2019/rino-solberg-og-selskapet-better-globe-i-mediestorm-i-sverige/) og de er heller ikke så begejstrede på [Quora](https://www.quora.com/What-are-your-thoughts-on-investments-in-Better-Globe).

Som investor skal du i også være opmærksom på Rino Solbergs tidligere bedrifter ([Wikipedia](https://no.wikipedia.org/wiki/Better_Globe)):

- 1970'erne: Topsælger i Holiday Magic, som viste sig at være pyramidespil. Rino tiltales for groft bedrageri igennem "lotteri-paragrafen". Frifindes på grund af uklarheder.
- 1996: Rino starter "Child Africa", som ender på "varslingslisten", da mere end halvdelen af indsamlingerne går til administration. 
- 1999: Rino dømmes for overtrædelses af skattebetalingsloven.
- 2006: Rino dømmes 21 dages ubetinget fængsel for manglende regnskaber i et andet firma.
- 2007-2011 "forsvinder" 2,6 millioner fra firmaet Child Africa med Rino Solberg som leder.
- 2013-2017: Omsætningen i Better Globe stiger fra 6 til 56 mio kroner årligt. Størstedelen af pengene ryger videre til "Better Globe Forestry", som jo ejes af Rino. Han nægter at vise noget regnskab derfra. Så hvad der sker med pengene er uvist.

## Er Better Globe et Ponzi scheme?

Better Globe har et "ambassadørprogram", og ambassadørerne hjælper Better Globe med at sælge ideen rundt omkring i verden. Spørgsmålet er om denne model er _affiliate markedsføring_ og _multi level marketing_, som kendes fra fx andre crowdlending firmaer (og som er helt lovligt) eller det bliver et pyramidespil (Ponzi Scheme), hvor dem øverst i pyramiden - og hvor tilstrømningen af nye købere skaber en pengemaskine som dækker småudbetalinger til tidligere købere. 

Der går fem år før man som investor får det første afkast. De første investorer er begyndt at få deres afkast gennem de samme år, som Better Globe er vækstet helt enormt. Jeg har selv investeret en smule i konceptet - hovedsageligt pga. projektet med at plante træer. Det lyder imidlertid til, at de fleste lader deres penge fortsætte i firmaet, så der mangler historier om, at nogen har trukket penge ud af konceptet igen.

Better Globe ligger i Norge, men det er Better Globe Forestry, man investerer i som investor. Og der kan man altså ikke få lov til at se regnskaberne og hvad pengene bliver brugt på.

## Ville du investere?

Jeg håber, at Better Globe er oprigtigt og solidt foretagende, fordi prospektet med at plante træer i Afrika er rigtig godt. Der går desværre mange år, før jeg ved om det snarere er et Ponzi Scheme.

Jeg er ikke i tvivl om, at Better Globe er i gang med at plante træer i Afrika nu - og at de udbetaler de første udbytter til dem, der har investeret for 5 år siden. Jeg vil bare helst ikke have, at mine penge ender med at blive en donation, fordi den langsigtede investeringskonstruktion er et pyramidespil.

Rino Solberg fortæller selv på TedX om Better Globe - og det lyder jo alt sammen rigtig godt.

{% include video provider="youtube" id="feyQWWjhnKE" %}

[Tilmeld dig Better Globe](/go/betterglobe/){: .btn .btn--large .btn--success rel="sponsored nofollow noopener" }
