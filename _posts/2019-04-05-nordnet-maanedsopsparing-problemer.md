---
permalink: /nordnet-maanedsopsparing-problemer/
title: "Nordnets månedsopsparing: Guide til at komme i gang og problemer"
seo_title: "Nordnets månedsopsparing 2021 • Kom i gang og problemer »"
description: "Få en guide til at komme i gang med Nordnets månedsopsparing, så du kan automatisere dine investeringer kurtagefrit. Læs også om potentielle problemer."
excerpt: "Nordnets månedsopsparing er en måde selv at bestemme over sine investeringer, automatisere dem og sørge for lave årlige omkostninger. Her kan du læse om, hvordan du kommer i gang - og om de problemer jeg har haft med månedsopsparingen."
last_modified_at: 2021-04-03T09:20:02+02:00
redirect_from:
  - /investering/nordnet-maanedsopsparing-problemer/
  - /nordnet-maanedsopsparing/
category:
  - Investering
tags:
  - investering
  - nordnet
  - månedsopsparing
  - howto
  - værdipapirer
gallery:
  - url: /assets/images/book/nordnet-maaned-menu.jpg
    image_path: /assets/images/book/nordnet-maaned-menu.jpg
    alt: "menupunkt nordnets månedsopsparing"
    title: "Menupunkt for Nordnets månedsopsparing"
  - url: /assets/images/book/nordnet-maaned.jpg
    image_path: /assets/images/book/nordnet-maaned.jpg
    alt: "månedsopsparing med investeringsforeninger ETF"
    title: "Til frie midler vælger du månedsopsparing med investeringsforeninger eller ETF'er"
  - url: /assets/images/book/nordnet-maaned-setup.jpg
    image_path: /assets/images/book/nordnet-maaned-setup.jpg
    alt: "nordnet månedsopsparing guide fonde"
    title: "Vælg depot, beløb og fonde"
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
---

Jeg bruger Nordnets månedsopsparing, fordi den gør det let at automatisere mine investeringer og udnytte _dollar cost averaging_ på. Samtidig er månedsopsparingen kurtagefri.

Men Nordnets månedsopsparing er også meget populær, hvilket potentielt giver nogle problemer.

Månedsopsparingen fungerer ved, at jeg hver måned overfører et beløb til kontoen på Nordnet, som automatisk investeres i de investeringsforeninger eller ETF’er, jeg har valgt. Og det bedste er at handlen er _kurtagefri_, hvilket betyder, at du ikke skal betale for dit køb.

**Hvad er Dollar Cost Averaging?** Ved at investere fast hver måned sørger man for at indkøbene bliver spredt over tid, og man får automatisk købt mere, når det er billigt og mindre når det er dyrt. [Dollar Cost Averaging har vist sig at være mere effektivt end at forsøge at _time_ markedet](/hvornaar-ind-i-markedet/).
{: .notice .notice--info }

## Kurtagefri handel på månedsopsparingen

På månedsopsparingen kan du vælge mellem et begrænset udvalg af investeringsbeviser og ETF’er, som du kan købe kurtagefrit.

Normalt koster handler hos de fleste børsmæglere en procentdel af dit samlede køb. Hos Nordnet er minimumskurtagen normalt 29 DKK, hvilket hurtigt kommer til at spise evt. afkast på manuelle køb for mindre beløb op.

Du kan altså med månedsopsparingen komme i gang med helt ned til 500 DKK om måneden. Og selv hvis du kun kan afsætte 100 DKK om måneden, så sætter du dem bare ind på månedsopsparingen, så investeres de, når der er penge nok på kontoen.

Når du sælger dine værdipapirer igen, så skal du betale almindelig kurtage. Månedsopsparingen er altså en måde at få købt gratis ind på dit depot automatisk hver måned. Du skal være opmærksom på, at der er et begrænset udbud på Nordnet.

Når du har opsat månedsopsparingen, så køber Nordnet automatisk op den 5. i hver måned.

## Vælg din risikoprofil og strategi

Uanset hvordan du investerer, så skal du starte med en strategi og en risikoprofil. Det afhænger af din risikovillighed, tidshorisont, din mentalitet og dine livsomstændgheder.

Hvis du er ung og kan tåle udsving i værdien af din portefølje, så kan du måske have 100% aktier. Hvis du er ældre og mindre risikovillig, så kan du balancere risikoen med fx obligationer.

## Sådan sættes Nordnets månedsopsparing op

{% include gallery caption="Vælg depot, vælg beløb og vælg fonde" class="full" %}

1. Vælg depot
2. Vælg beløb
3. Vælg fonde
4. Start månedsopsparingen (og husk jævnligt at sætte penge på kontoen)

{% include figure image_path="/assets/images/book/nordnet-maaned-setup.jpg" caption="Vælg depot, vælg beløb og vælg fonde. Start derefter månedsopsparingen." alt="nordnet månedsopsparing" class="full" %}

Du kan sætte dit beløb højere end det beløb, du indbetaler om måneden og på den måde sikre dig at det hele bliver investeret hver måned.

Du kan vælge op til fire forskellige papirer at investere i. Du kan selv vælge fordelingen mellem de forskellige papirer, så det rammer din strategi så godt som muligt.

Du kan tilpasse dit valg løbende, og du kan sagtens nå at rette det, hvis du får tastet noget forkert ind. Men hvis handlen først er gennemført, kan du naturligvis ikke fortryde. Så er det ligesom at have købt et værdipapir på børsen.

Hvilke investeringsbeviser, du skal vælge, afhænger af din risiko og din tidshorisont. Der er desværre ikke nogle passive, danske obligationsafdelinger i månedsopsparingen, så dem må du købe manuelt ved siden af, hvis du bruger obligationer til at styre din risikoprofil. Jeg har skrevet lidt om at [investere i obligationer](/obligationer/) her.

## Hvad investerer jeg i på månedsopsparingen?

Jeg har oprettet en fast bankoverførsel fra min bank til Nordnet hver eneste måned den første. Den 8. i hver måned investerer Nordnet så automatisk i mine ønskede værdipapirer.

Jeg har valgt en af de passive fonde fra SparInvest på mit ene depot - og på et andet depot har jeg valgt passive ETF’er fra BlackRock.

Hvis du gerne vil investere i passive indekser ligesom jeg gør, så kan du se, hvordan [jeg investerer i verdensmarkedet](/investering-vol9/).

## Nordnets månedsopsparing giver problemer

Nordnets månedsopsparing købte Sparinvest til uforholdsmæssige høj kurs ift. dagsprisen. Er månedsopsparingen og Sparinvest blevet for populær?

Måske er Nordnets månedsopsparing blevet lidt for populær, og [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) er i hvert fald en populær aktie. Læs her hvordan månedsopsparingen gav lidt udfordringer.

**Update 29. april 2019**: Nordnet har 29. april makuleret den oprindelige handel (139,1487 DKK) og oprettet en ny handel (137,62 DKK), og derved blev indeksfonden købt til den korrekte pris.
{: .notice--success}

**Update 6. maj 2019**: Artiklen er opdateret så den er mere faktuelt rigtigt - hvordan det rent faktisk er gået for månedsopsparingen i denne måned. Og jeg kan afsløre at alt er foregået til de helt rigtige priser, så Nordnet virker til at have fået helt styr på udfordringerne.
{: .notice--danger}

## Om månedsopsparingen

På Nordnets månedsopsparing kan du automatisk en gang om måneden købe udvalgte investeringsforeninger og ETF’er uden at skulle betale kurtage (som ellers hos Nordnet minimum er 29 DKK). Det betyder, at du månedligt kan sætte et lille beløb ind, som automatisk bliver investeret i de op til fire værdipapirer, du har valgt. Det er virkelig fint ud fra princippet om _at betale sige selv først_, så man ikke fristes til at bruge pengene.

Pengene investeres altid den 5. i måneden, og det er typisk om eftermiddagen efter at markederne lukker. Det er i teorien fint for at undgå, at handlerne fra Nordnet har for stor effekt på markederne.

## Problemet med månedsopsparingen

I denne måned (april 2019) købte jeg i alt - fordelt på to depoter - syv forskellige værdipapirer. Det glædede jeg mig over, får så sparede jeg jo kurtage på alle købene. Men så så jeg på [Shareville](https://www.shareville.dk/aktier/sparinvest-index-globale-aktier-min-ris/kommentarer/imponerende-ringe-kurs-i-dag-for-manedsopsparingen-1391487k-74002717?fbclid=IwAR07VFlJFdkzOmOl0TwiNNe96FlsPOy9UEXJQM-MHrTMyr-7NzXe1MSQF4A), at kursen på den meget populære [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som jeg har sat til at fylde en del i min portefølje have en “imponerende ringe kurs”.

> Imponerende ringe kurs i dag for månedsopsparingen 139,1487kr. Næsten halvanden procent fra lukkekursen eller 2kr pr aktie dårligere end det nærmest var muligt at købe til på egen hånd.
> \- [PalleRaa](https://www.shareville.dk/medlemmer/palleraa)

Han linker også til dette billede af kursen på [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som tydeligt viser, at kursen _spiker_ lige omkring Nordnets eksekvering af månedsopsparingen.

{% include figure image_path="https://shareville-media.s3.amazonaws.com/cache/d2/d0/d2d014c1b25e0e19b1790af185d7702a.jpg" alt="Sparinvest INDEX Globale Akt Min Risiko KL - kurs 5. april 2019" caption="Sparinvest INDEX Globale Akt Min Risiko KL - kurs 5. april 2019" %}

Jeg købte i alt 75 aktier, så jeg har altså i alt betalt 131,25 kroner i alt for mine aktier i overpris ift. dagskursen for at spare en kurtage på 29 DKK (0,1% i kurtage hos Nordnet giver 10,4 DKK, men da det er under mindstekurtagen på 29 DKK). Det er jo en dårlig forretning.

Jeg kiggede således hurtigt på min anden store satsning i min portefølje, nemlig den også ret populære [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG) - og grafen spikede på samme måde på det værdipapir (hvilket ved nærmere eftersyn var om formiddagen). Så blev jeg lidt bekymret og gennemgik alle min køb i månedsopsparingen.

| Værdipapir                                                                                         | Antal  | Købskurs | Dagskurs | Valuta |
|----------------------------------------------------------------------------------------------------|--------|----------|----------|--------|
| [SPIEMIKL](https://next.nordnet.dk/instrument/sparindex-index-emerging-markets-kl/16102899)        | 54,00  | 128,70   | 128,70   | DKK    |
| [SPIDJWKL](https://next.nordnet.dk/instrument/sparindex-index-djsi-world-kl/16099858)              | 116,00 | 147,89   | 147,70   | DKK    |
| [SPIGLAMRIKL](https://next.nordnet.dk/instrument/sparindex-index-globale-akt-min-risk-kl/16100293) | 75,00  | 139,15   | 137,40   | DKK    |
| [EUNH](https://next.nordnet.dk/instrument/ishsiii-c-eo-gov-b-eodis/16569436)                       | 7,00   | 124,97   | 124,80   | EUR    |
| [IS3N](https://next.nordnet.dk/instrument/is-c-msci-emimi-u-etf-dla/16291245)                      | 18,00  | 25,80    | 25,90    | EUR    |
| [SXR8](https://next.nordnet.dk/instrument/ishsvii-core-s-p-500-dlacc/16128786)                     | 4,00   | 252,19   | 252,19   | EUR    |
| [EUNL](https://next.nordnet.dk/instrument/ishsiii-core-msci-wld-dla/16309430)                      | 45,00  | 50,49    | 50,52    | EUR    |

**Bemærk**: Dagskursen er ikke præcist udregnet, men blot en kurs, som var typisk for den dag.

Heldigvis er det kun [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som blev købt til overpris. DJSI blev heldigvis købt til noget, der minder om dagsprisen.

## Fremtiden for min månedsopsparing

Jeg er lidt bekymret for, hvad der sker på månedsopsparingen i næste måned. Jeg overvejer kraftigt at fjerne _instrumentet_ [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) fra min månedsopsparing og i stedet selv købe værdipapiret på dagen, men måske skal jeg give [Nordnet](/go/nordnet/) en chance mere, for der er åbenbart andre end mig, der har haft udfordringen? Hvis ikke månedsopsparingen er pålidelig, så kan det måske lige så godt betale sig at samle alle mine investeringer på [SaxoInvestor](/go/saxoinvestor/), hvor jeg har min **aktiesparekonto**.

**Update**: Nordnet har 29. april makuleret den oprindelige handel (139,1487 DKK) og oprettet en ny handel (137,62 DKK), og derved blev indeksfonden købt til den korrekte pris. Det er således tydeligt, at Nordnet lytter til kunderne.
{: .notice--success}

## Hvordan virker Nordnets månedsopsparing egentlig?

På handelsdagen for månedsopsparingen sker følgende:

1. Der bliver lagt en fiktiv ordre ind på folks depoter ca. 1,5% over markedskursen. Dette er udelukkende visuelt for at reservere pengene, så man ikke ender i overtræk ved handlen.
2. Vores mæglere samler alle disse ordre og handler dem på et Nordnet-depot til den bedst mulige kurs. Herefter fordeles aktierne ud fra en gennemsnitskurs.

## UPDATE 6. maj 2019

Så blev det tid for månedsopsparingen skulle gøre sit arbejde for maj måned - og hvordan er det så gået?

Som sædvanligt lægger Nordnet fiktive ordrer ind for at reservere beløbet. Det skete den 5. maj. Alle disse ordrer blev helt efter bogen lagt ind med en lidt højere pris end lukkeprisen. Ordrerne slettes i depotet igen for at blive erstattet af de rigtige ordrer, som bliver gennemført til den bedst mulige pris - og til sidst får alle på månedsopsparingen en gennemsnitskurs.

Jeg har sammenlignet den ordrekurs værdipapirerne er lagt ind med i Nordnet med søndag den 5. maj, med den købskurs de endte med at blive købt til den 6. maj og med lukkekursen fredag den 3. maj. Markederne var generelt faldet lidt den 6. maj, og det er altså også afspejlet i købskursen - og ingen af værdipapirerne er således blevet købt til overkurs i denne måned.

| Værdipapir                                                                                         | Ordrekurs | Købskurs | Lukkekurs | Valuta  |
|----------------------------------------------------------------------------------------------------|-----------|----------|-----------|---------|
| [SPIEMIKL](https://next.nordnet.dk/instrument/sparindex-index-emerging-markets-kl/16102899)        | 131,30    | 127,05   | 128,75    | DKK     |
| [SPIDJWKL](https://next.nordnet.dk/instrument/sparindex-index-djsi-world-kl/16099858)              | 152,25    | 147,64   | 149,35    | DKK     |
| [SPIGLAMRIKL](https://next.nordnet.dk/instrument/sparindex-index-globale-akt-min-risk-kl/16100293) | 141,40    | 136,87   | 138,65    | DKK     |
| [IS3N](https://next.nordnet.dk/instrument/is-c-msci-emimi-u-etf-dla/16291245)                      | 26,48     | 25,117   | 25,90     | EUR     |
| [SXR8](https://next.nordnet.dk/instrument/ishsvii-core-s-p-500-dlacc/16128786)                     | 263,22    | 254,56   | 258,06    | EUR     |
| [EUNL](https://next.nordnet.dk/instrument/ishsiii-core-msci-wld-dla/16309430)                      | 52,53     | 50,68    | 51,45     | EUR     |

Nordnet har været meget opmærksomme og rettet op på marts måneds udfordringer med månedsopsparingen - og jeg fortsætter i hvert fald ufortrødent med månedsopsparingen. Planen med månedsopsparingen er stadig, at sætte investeringerne på autopilot.

## Afslutning

Månedsopsparingen er virkelig et smart koncept, hvis du vil automatisere dine investeringer og have lave omkostninger. Den er imidlertid lidt begrænset i udvalget, så månedsopsparingen kan “tvinge” dig til at investere i en anden indeksafdeling eller ETF, end du egentlig havde planlagt.

Jeg har skrevet lidt mere om [passiv indeks investering](/investering/), hvis du har lidt mere tålmodighed, inden du vil i gang med at trykke på køb-knappen.

Hvis du selv vil købe ind manuelt hver måned for et mindre beløb, så kan [SaxoInvestor](/go/saxoinvestor/) også være en mulighed. Der er minimumskurtagen nemlig mindre.

En anden mulighed for at investere mindre beløb pr. måned er at bruge en af de robotinvestorer, der er kommet frem de seneste år. Produkterne er relativt billige i forhold til bankernes andre produkter. Jeg synes den mest interessante er [Nord.Investments](/go/nord/){: rel='sponsored nofollow noopener' }, fordi den er uafhængig af din bank, og de skal præstere for at beholde dig som kunde.

Du kan også tjekke min [guide til at købe en indeksfond eller ETF på Nordnet](/nordnet-koeb-fond/).

[Få gratis investeringsplan fra Nord.Investments](/go/nord/){: .btn .btn--large .btn--info rel="sponsored nofollow noopener" }

{% include disclaimer.md %}
