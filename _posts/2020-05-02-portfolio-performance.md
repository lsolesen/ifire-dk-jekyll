---
title: "Hvordan tracker jeg min portefølje med Atlaz, Portfolio Performance og Cointracking.info?"
permalink: /hvordan-tracker-jeg-min-portefolje/
category:
  - Investering
tags:
  - rigdomsformularen
  - status
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
excerpt: "Jeg bruger i øjeblikket Atlaz, Portfolio Performance og Cointracking.info til at få overblik over min samlede portefølje."
feature_row:
  - image_path: https://imgcdn.saxo.com/_9788702260069/0x500
    alt: "Ét liv, én tid, ét menneske"
    title: "Ét liv, én tid, ét menneske"
    excerpt: "I _Ét liv Én tid Ét menneske_ kritiserer den danske filosof og erhvervsleder Morten Albæk idéen om, at man ved at sætte klarere grænser mellem arbejdstid og fritid, kan løse dette seriøse problem. Ifølge Morten Albæk findes svaret snarere ved at skabe sig et meningsfuldt liv."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/et-liv-en-tid-et-menneske_morten-albaek_haeftet_9788702260069
    btn_label: "Læs mere"
    btn_class: "btn--success"
    rel: sponsored nofollow noopener
  - image_path: https://imgcdn.saxo.com/_9780143115762/0x500
    alt: "Your Money or Your Life"
    title: "Your Money or Your Life"
    excerpt: "Start the new year with a fully revised edition of one of the most influential books ever written on personal finance with more than a million copies sold"
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762
    btn_label: "Læs mere"
    btn_class: "btn--success"
    rel: sponsored nofollow noopener
---

Jeg har længe siddet og bakset med et Google Sheets ark, som jeg manuelt hver måned har opdateret med investeringer, crowdlending og kryptovaluta. Jeg synes det er lidt besværligt og kunne godt tænke mig en lidt mere robust løsning til at få et overblik over økonomien, så jeg gik lidt på udkig efter en bedre løsning.

Inspireret af [Angelo](https://www.p2pinvesting.eu/how-to-track-your-investments-p2p-lending/) afprøvede jeg det gratis, open source [Portfolio Performance](http://www.portfolio-performance.info), som jeg ville se om det kunne være en mulighed til at tracke mine investeringer på en bedre måde. Programmet er lavet af en tysker, og meget af materialet er på tysk. Programmet kan fås både på Windows, Mac og Linux. Der er ingen reklamer og du skal ikke registrere dig for at bruge programmet.

Når man investerer, så synes jeg det er vigtigt, at man holder styr på, hvad den interne rente på ens investeringer reelt er. Det er ikke altid det er helt præcist på de forskellige platforme, og udregningerne på platformene tager sjældent _cash drag_ med i beregningerne. Det er særligt væsentligt i forhold til P2P-crowdlending, hvor der er en en del meget lysegrønne løfter om afkast.

## Forudsætninger

Hvis du vil læse videre, så kan det være en god ide at installere programmet for at se dets muligheder. Du downloader det fra [Portfolio Performance](http://www.portfolio-performance.info) - og så anbefaler jeg, at du læser denne [tutorial fra indexfundinvestor.eu](http://indexfundinvestor.eu/2019/06/27/how-to-track-your-investments-with-portfolio-performance/).

I det følgende forsøger jeg at forklare, hvordan jeg bruger programmet til at tracke mine investeringer.

## Overblik

Der er ikke meget ved at bruge en masse tid på indtastninger, hvis ikke du efterfølgende kan få et godt overblik over værdierne efterfølgende. Jeg har bygget et dashboard, som giver mig et årligt overblik over, hvordan det går:

{% include figure image_path="/assets/images/posts/pp-dashboard-4.jpg" caption="Der er flere muligheder for at afgrænse de enkelte ting i dashboardet." %}

Jeg har bygget et dashboard, der giver mig et nogenlunde overblik over mine værdier med både investeringer, crowdlending, opsparing og kryptovaluta.

{% include figure image_path="/assets/images/posts/pp-dashboard-2.jpg" caption="Du kan selv oprette dine egne dashboards med de oplysninger, du har brug for." %}

Man kan også lave dashboards med månedlig indtjening eller grafer, men lige nu kan man ikke redigere filtre i Portfolio Performance, så det har jeg ikke arbejdet videre med indtil jeg finder ud af, hvordan det kan gøres nøjagtigt.
{: notice }

### Watchlist

I øverste højre hjørne over `All Securities` kan du klikke på **+**-tegnet. Jeg har lavet en række Watchlist for at holde lidt styr på de forskellige securities, hvilket gør det noget lettere hurtigt at finde, hvad du søger.

## Investeringer

Jeg har et stykke tid brugt [Atlaz\*](/go/atlaz/) til at få et samlet overblik over alle mine investeringer. Det fungerer virkelig godt med alle de danske investeringer, som den automatisk kan trække ind i systemet. Den gratis service er naturligvis ikke helt gratis, da du betaler med data om dine investeringer, men formålet med Atlaz er at få mange bruger, så de på sigt kan begynde at forhandle med bankerne og børsmæglerne om gebyrerne, fordi de gør det på baggrund af mange mennesker. Desværre kan Atlaz lige nu ikke levere historiske afkast, så man får først et overblik fra den dag, man investerer Atlaz. Atlaz kan imidlertid heller ikke hente data fra de udenlandske børser, fx [Etoro\*](/go/etoro/).

Ellers kan man også få et overblik på de enkelte børser - jeg bruger [Nordnet](/go/nordnet/) til mine frie midler og [SaxoInvestor](/go/saxoinvestor/) til min aktiesparekonto, men de skilter ikke just med et overblik over renteudgifter, valutaudgifter og kurtage i en let oversigt.

### Opsætning til investeringer

Jeg fulgte denne [tutorial fra indexfundinvestor.eu](http://indexfundinvestor.eu/2019/06/27/how-to-track-your-investments-with-portfolio-performance/) for at komme  gang med at bruge Portfolio Performance til investeringer.

**VIGTIGT**: Hvis du vil bruge programmet på flere computere, skal du gå ind under Help --> Preferences og sætte et flueben i `Store GUI settings next to Portfolio Performance file`, ellers er dine perioder og filtre ikke tilgængelige på alle computerne.

### Importere data ind i Portfolio Performance

Det er relativt let at importere data ind i programmet. Fra [Nordnet](/go/nordnet/) kan du ret enkelt downloade en CSV-fil. Hvis du ikke gider at lave for meget om i filen, så er tricket, når du vælger `Type` under importen, at du laver en mapping til de danske ord. Jeg fandt ikke en god måde at importere valutavekslingerne, så dem har jeg efterfølgende oprettet manuelt.

Jeg kan ikke finde CSV-filer:

- **[SaxoInvestor](/go/saxoinvestor/)**. Jeg kunne ikke finde CSV-filer fra [SaxoInvestor](/go/saxoinvestor/), så det har jeg spurgt supporten om - og lige nu kan man ikke se sine historiske handler.
- **[Revolut Trading\*](/go/revolut/)**. Jeg har også spurgt supporten om CSV-export fra [Revolut Trading\*](/go/revolut/)

### Flere valutakonti

Hvis du handler i flere valutaer, skal du oprette flere `Deposit Accounts` med forskellige valutaer. Jeg importerede bare CSV-filen på alle konti med de samme oplysninger. Portfolio Performance importerer kun de poster, der er i den rigtige valuta.

Hvis du gerne vil have en widget med XIRR (IRR) på dit Performance Dashboard med en `Security Account`, der har flere valutakonti, så kan du oprette et filter, hvor du inkluderer de relevante konti. Derefter kan du på Performance Dashboard vælge filteret til din widget.

### Historiske priser

Rigtig mange værdipapirer kan finde priserne på Yahoo Finance, hvis du skriver `ticker` ind, når du opretter din `Security`. Men du kan få de historiske priser ind på mange andre måder.

Jeg har en del værdipapirer, hvor jeg henter priserne ved hjælp af en tabel i stedet.

Jeg har fået et spørgsmål om, hvordan man fx tilføjer en Danske Banks June fond. Hvis vi tager et eksempel med _June Moderate Screened_, som har ISIN LU1806380595. Du skal bruge `ISIN`-nummeret og så skal du bruge et link til de historiske priser. De historiske priser kan fx findes på [Financial Times](https://markets.ft.com/data/funds/tearsheet/historical?s=LU1806380595:DKK).

{% include figure image_path="/assets/images/posts/pp-june-example.jpg" caption="Opret dit instrument, vælg `Historical Quotes`, vælg `Table on website` og under `Feed URL` skriver du hjemmeside-adressen, hvor du kan finde de historiske data." %}

Hvis du har brug for data længere tilbage end der er på hjemmesiden, så kan man også importere historiske kursdata ved hjælp af en CSV-fil.

### Copytrading på [Etoro\*](/go/etoro/)

Jeg har valgt at oprette den enkelte copytrader som en `Security Account`. Når jeg sætter penge ind har jeg sat den aktuelle kurs til 1 USD, og så køber jeg det antal fiktive shares, som jeg sætter penge ind med.

Når jeg vil opgøre den enkelte copytrader, så dividerer jeg traderens samlede værdi med det indsatte, og så tilføjer jeg manuelt det beløb som dagskursen. Det er naturligvis ikke helt optimalt eller automatiseret, men på den måde kan jeg følge copytraderens performance i den tid, jeg har investeret i vedkommende.

{% include figure image_path="/assets/images/posts/pp-brickshare-historical-values.jpg" caption="Du kan selv tilføje historiske kurser nederst, når du klikker på et instrument." %}

### Investment plans = månedsopsparing

Du kan automatisere registreringen af fx [Nordnets\*](/go/nordnet) månedsopsparing fra `Investment Plans`. Du kan vælge at lave den automatiske pengeoverførsel, og du kan vælge én _security_ pr. investeringsplan, du sætter op. Den kender naturligvis ikke den nøjagtige kurs, men den kan du manuelt relativt hurtigt stille efterfølgende.

### Det fede dashboard til alm. investeringer

Jeg er ved at få styr på alle mine investeringer i Portfolio Performance, og jeg vender tilbage, når jeg har lagt mig fast på en god måde at gøre det på - og et godt dashboard.

## Crowdlending

Mit hjemmestrikkede Google Sheets ark startede med, at jeg ville tracke den interne rente på min Crowdlending. Jeg synes det var blevet lidt tidskrævende, møjsommeligt og ikke robust nok.

Jeg har fundet ud af, at det faktisk er ret enkelt med Portfolio Performance. Tidligere havde jeg fordelen af, at mine ændringer i mit Google Sheet automatisk blev vist på mine oversigter, men jeg tror fordelene ved Portfolio Manager er så store, at jeg må finde en anden måde at få opdateret oversigterne på. Jeg fulgte [Angelos fremgangsmåde med nogle enkelte afstikkere](https://www.p2pinvesting.eu/how-to-track-your-investments-p2p-lending/).

### Tilføj dine crowdlending konti

Under `Deposit Accounts` klikker du på det lille plus oppe i højre hjørne og vælger `Add account…`. Det letteste er med det samme at tilføje alle dine crowdlending platforme.

{% include figure image_path="/assets/images/posts/pp-add-account.webp" caption="Under Deposit Accounts skal du klikke på Add Account for at tilføje dine crowdlending platforme - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-p2p-accounts.webp" caption="Oversigt over alle dine crowdlending platforme - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-crowdlending-accounts.webp" caption="Se dine crowdlending konti - som bliver blandet med dine andre investeringskonti, hvis du bruger Portfolio Performance til andre investeringer også - [via](https://www.p2pinvesting.eu/how-to-track-your-investments-p2p-lending/)" %}

### Tilføj dine indskud og udbetalinger

Du højreklikker ganske enkelt på kontoen og vælger `Deposit` eller `Removal` alt efter om du indsætter penge eller trækker penge ud.

{% include figure image_path="/assets/images/posts/pp-add-p2p-deposit.webp" caption="Højreklik og vælg Add deposit for at lave et indskud på din konto - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-add-deposit.webp" caption="Vindue hvor du indtaster dit indskud - [via](https://www.p2pinvesting.eu/how-to-track-your-investments-p2p-lending/)" %}

### Tilføj dine månedlige renter

Hver måned når jeg laver en opdatering, så kigger jeg på værdien af min konto sidste måned med den nuværende værdi. Forskellen er en sammenblanding af rente, bonusser, gebyrer mv. For at gøre det lettest muligt, så bogfører jeg det samlede beløb som renter eller renteudgifter i programmet. På den måde stemmer min konto.

Når det registreres som renter, så er det for Portfolio Performance en realiseret gevinst. I praksis er en gevinst i crowdlending ikke realiseret før pengene reelt er hævet, da der er risiko for at platformen går konkurs. Hvis det kunne lade sig gøre at registrere crowdlending som aktier og kryptovaluta, hvor det fremgår som urealiseret indtægt, ville det være optimalt.
{: .notice .notice--info }

For at tilføje renterne højreklikker du bare på kontoen og vælger `Interest` i menuen, der kommer frem.

### Tilføj bonus

Jeg har valgt at tilføje de signup bonuses og premiums fra fx sekundære markeder, jeg har fået, på de enkelte platforme som renter også på nogle af mine platforme.

Jeg har et par platforme, hvor jeg har fået en høj _signup bonus_ (fx [Kuflink\*](/go/kuflink/)). Der har jeg valgt at oprette en `Security`, hvor jeg registrerer bonussen som en `Dividend`. Det er naturligvis lidt et workaround.

{% include figure image_path="/assets/images/posts/portfolio-performance-crowdlending-bonus.jpg" caption="Hvis du vil tracke signup bonus og premiums, så kan du oprette dem som en `Security`. På en security kan du udbetale `Dividend` til crowdlending-kontoen." %}

### Importere data

*[CSV]: Comma Separated Values

Jeg havde lavet månedlige opdateringer i mit Google Sheet med alle de nødvendige oplysninger. Jeg eksporterede dem som en CSV-fil. Derefter kan jeg højreklikke på kontoen og vælge `Import CSV`, hvilket gjorde, at jeg ret hurtigt havde et samlet overblik over mine data i Portfolio Performance.

### Mit crowdlending dashboard med udregning af intern rente

Nu er der jo ikke meget ved at have alle sine data i et robust og brugervenligt system, hvis ikke man kan få overblik. Det er heldigvis ret enkelt at lave et godt overblik i sit eget _dashboard_.

Du klikker på  `Performance`. Der kan du oprette et nyt Dashboard ved at klikke på **+** i hjørnet. Du kan fx navngive det P2P. Jeg startede med at fjerne alt på det nye dashboard ved at højreklikke og vælge `Delete`. Så kan du begynde at indsætte dine egne widgets.

Jeg har valgt `Common → Heading` og `Performance → Internal Rate of Return (IRR)`.

{% include figure image_path="/assets/images/posts/pp-widget-add-heading.webp" caption="Højreklik for at tilføje en Heading (overskrift) - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-widget-internal-rate-of-return.webp" caption="Højreklik for at tilføje widget med den interne rente - [via](https://www.p2pinvesting.eu/how-to-track-your-investments-p2p-lending/)" %}

Når du har indsat din IRR-widget, skal du højreklikke på den for at `Select data series`, så du kun får vist den platform, du gerne vil have vist. Jeg foretrækker at få vist den interne rente i hele perioden, jeg har investeret. Jeg startede med at investere i crowdlending omkring 01-01-2017, så jeg har bare oprettet en ny `Reporting period`, der starter derfra. Du kan også vælge `Use reporting period of dashboard`.

{% include figure image_path="/assets/images/posts/pp-widget-data-series.webp" caption="Højreklik for at vælge den rigtige dataserie for din widget - [via](https://www.p2pinvesting.eu/how-to-track-your-investments-p2p-lending/)" %}

Hvis du tilføjer alle dine crowdlending konti, så har du et hurtigt overblik.

{% include figure image_path="/assets/images/posts/pp-dashboard-overview.jpg" caption="Overblik over crowdlending - [via](https://passives-einkommen-mit-p2p.de/portfolio-performance-wie-du-deine-p2p-plattformen-einfach-verwalten-kannst/)" %}

### Opret din crowdlending som asset class

Hvis du vil tracke mere end din crowdlending portefølje, men gerne vil have en oversigt særskilt, så kan det være en god ide at gruppere dine crowdlending konti.

Du kan også lave en oversigt over hele din crowdlending portefølje. Det gør du ved at gruppere dine crowdlending platforme under `Asset class`.

{% include figure image_path="/assets/images/posts/pp-group-by-asset-class.jpg" caption="Lav en _asset class_ med crowdlending for let at kunne lave dine dashboards." %}

### Håndtering af scams og konkurser

Jeg har dummet mig ved at investere i Envestio, som har vist sig at være en _scam_. Jeg fastholder den dog i min portefølje. Jeg har sørget for at kontoen er gået i nul ved at tilføje en renteudgift, som sætter kontoen i nul. Selvom den interne rente for kontoen ser lidt spøjs ud i Portfolio Performance, så ser det ud til, at den samlede vægtede interne rente udregnes korrekt.

### Crowdlending baseret på shares eller andele

Jeg investerer i <del>[Brickshare\*](/platform/themany/)</del><ins>[The Many\*](/go/themany/)</ins> og [Funderbeam\*](/go/funderbeam/), som baserer sig på _shares_ eller andele, som kan stige og falde i pris. Det giver ikke helt mening og opgive dette som renter, så i stedet har jeg lavet en opsætning tilsvarende almindelige investeringer, hvor jeg har en `Deposits account` og en `Security Account`.

For eksempel så har jeg to investeringer i [The Many\*](/go/themany/). Dem har jeg oprettet som en security. Jeg har kaldt dem Brickshare: Projektnavn. Når jeg laver en opdatering, så opdaterer jeg værdien af andelene ved at højreklikke nederst i billedet under fanen `Historical Quotes`. På den måde så får jeg det mest retvisende billede med den interne rente for projekterne.

{% include figure image_path="/assets/images/posts/pp-brickshare-historical-values.jpg" caption="Opret dine Brickshare projekter og tilføj selv de historiske værdier for andelene" %}

Under min _widget_ på mit dashboard skal jeg huske at vælge `The Many + The Many` for at have både Deposit account og Security account med i beregningen. Jeg glæder mig fortsat til at få udbytte fra The Many.

{% include figure image_path="/assets/images/posts/pp-brickshare-widget.jpg" caption="På din Dashboard widget skal du vælge Brickshare + Brickshare for at få den korrekte interne rente." %}

Det samme kunne jeg formentlig gøre med [Kuflink\*](/go/kuflink/) og [PropertyPartner\*](/go/propertypartner/), men her er mine investeringer lidt mindre og for nemheds skyld, bruger jeg bare _rente-metoden_.

### Fine værktøjer til analyse af din crowdlending

Når du har styr på din portefølje i Portfolio Manager, så er der mange fine værktøjer, du kan benytte dig af.

{% include figure image_path="/assets/images/posts/pp-reports-holding-p2p-allocation.webp" caption="Få vist en rapport over din samlede fordeling i crowdlending - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-reports-p2p-earnings-per-year.webp" caption="Se indtjening pr. år - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-reports-p2p-earnings-month.webp" caption="Se indtjening pr. måned - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-reports-p2p-earnings-month-graph.webp" caption="Se indtjening pr. måned sammenlignet med tidligere år som graf - [via](https://www.p2pinvesting.eu/how-to-track-your-investments-p2p-lending/)" %}

{% include figure image_path="/assets/images/posts/pp-reports-calculation.webp" caption="Se oversigt over din crowdlending portefølje." %}

## Kryptovaluta

Jeg har brugt den gratis version af [cointracking.info\*](/go/cointracking/) til manuelt at holde styr på min kryptovaluta, de forskellige børser og wallets. Det fungerer ret godt, og jeg kan let hver måned aflæse realiserede og urealiserede gevinster og tab og den samlede nuværende værdi af min portefølje.

### Krypto i Portfolio Performance

Jeg har lagt hele min kryptoportefølje ind i Portfolio Performance efter nedenstående retningslinjer. Der er ikke så meget materiale på nettet om de lidt mere indviklede ting, som handler mellem coins, renter, udbytter og indtægter i coins, så der kan være andre løsninger.

Jeg har gjort følgende:

- Jeg har oprettet alle kryptovalutaer som `Security` ligesom aktier. Jeg har sat dem alle til EUR som værdi.
- Oprettet alle mine wallets som `Security Accounts`.
- Oprettet tilhørende `Deposit Accounts` til de `Security Accounts`, hvor jeg typisk lægger penge ind, fx Euro.

Jeg kan gøre følgende:

- Jeg kan købe en kryptovaluta for FIAT-valuta på den enkelte konto ligesom jeg køber andre `securities`.
- Jeg kan sælge kryptovalutaen for FIAT-valuta på den enkelte konto ligesom jeg køber andre `securities`.

#### Overførsel mellem wallets

Jeg overfører mellem de enkelte wallets ved at lave en `Transfer` mellem de enkelte konti.

Jeg er i tvivl om, hvilken pris jeg skal sætte i `rate`. Enten kan jeg sætte den gennemsnitlige indkøbskurs, eller jeg kan sætte kursen på dagen for overførslen. Jeg kan ikke helt gennemskue om en transfer med dagens pris ikke pludselig skifter nogle gains til realiserede i stedet for urealiserede gains.
{: notice .notice--warning }

#### Handel mellem coins

Jeg har lavet nogle handler mellem coins, fx købt ETH for BTC. Jeg har lavet en workaround, hvor jeg først laver en `Sell` på BTC for den aktuelle EUR-pris. Derefter laver jeg en `Buy` for ETH, hvor jeg køber for nøjagtigt den pris jeg fik for den solgte coin, her BTC

#### Renter og udbytte

Jeg har en _inflation pool_ på mine Stellar Lumens, hvor jeg får renter i XML. Jeg har valgt at lave dem som en `Inbound Transfer`, og så sætter jeg værdien for den enkelte til 0,01 EUR. Det er et hack, men alterativet er, at jeg hver gang skal oprette en `Dividend` og udbetale den i EUR, som jeg så skal lave et køb af XML for. Det bliver hurtigt for bøvlet.

#### Indtægter

Når jeg har indtægter, fx fra [Coinbase\*](/go/coinbase/) Earn, der udbetales i _coins_, lægger jeg dem ind med den aktuelle dagskurs. Denne indtægt har jeg typisk for et arbejde, jeg har udført, og derfor giver det god mening, at jeg har fået en FIAT-løn på dagen, jeg udførte arbejdet. Jeg har således betalt kryptovalutaen med min tid omskrevet til EUR.

### Hente historiske priser på kryptovaluta

Der er ret smart funktioner i Portfolio Performance, hvor man bl.a. automatisk kan hente de aktuelle priser fra Kraken eller andre steder.

Når du opretter kryptovalutaen som en `Security`, kan du også hente de historiske priser på valutaen. Jeg henter fra Yahoo Finance og Kraken.

Der er lige en lille finurlighed, når du skal skrive `Ticker symbol` på de to tjenester.

- Jeg foretrækker selv [Kraken\*](/go/kraken/) som min egen børs, så jeg startede med at hente priser fra dem. Hos Kraken skal tickeren stå som `XXBTZEUR` (læg også mærke til at de har en anden betegnelse for Bitcoins på Kraken).
- Kraken havde imidlertid ikke alle priser, så derfor henter jeg også nogle priser fra Yahoo Finance. Hos Yahoo skal tickeren stå som `DASH-EUR`, hvis du vil hente Europriser.

Se eksempel med [Kraken\*](/go/kraken/) på, hvordan du skriver det ind.

{% include figure image_path="/assets/images/posts/pp-crypto.jpg" caption="Jeg har valgt Kraken til at hente `Historical Quotes` for kryptovaluta. For at den kan gøre det automatisk, skal du sætte Symbol til `XXBTZEUR` for Bitcoins." %}

## Andre referencer

- [passives-einkommen-mit-p2p.de](https://passives-einkommen-mit-p2p.de/portfolio-performance-wie-du-deine-p2p-plattformen-einfach-verwalten-kannst/)

{% include disclaimer.md %}
