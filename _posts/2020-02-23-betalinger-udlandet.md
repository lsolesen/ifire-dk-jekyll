---
title: "Hvordan betaler man i udlandet med betalingskort?"
permalink: /betalinger-udlandet/
last_modified_at: 2020-02-23T14:22:02+02:00
category:
  - Privatøkonomi
tags:
  - betalingskort
  - udlandet
excerpt: "Det lykkedes at spare 178 DKK på vekselgebyr og hævegebyr i udlandet ved at bruge en smule omtanke med betalingskortene."
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
---

Jeg har været et par gange i udlandet på det seneste, og jeg bliver altid lidt i tvivl om, hvordan det er smartest at betale. Så jeg undersøgte det lige en ekstra gang for en sikkerheds skyld.

Mange steder kan man naturligvis betale med betalingskort, men ofte er der et mindstebeløb for, hvad man kan betale med betalingskort. Jeg synes også ofte, at jeg oplever, at det er nødvendigt at have kontanter på sig.

Når jeg er i Danmark bruger jeg typisk enten [Lunar](/go/lunar/){: rel='sponsored nofollow noopener' } eller [Norwegian](/go/norwegian/), men på det seneste er jeg blevet mere og mere glad for [Curve](/go/curve/){: rel='sponsored nofollow noopener' }. Men hvad er egentlig smartest, når man er i udlandet?

På de kort jeg bruger mest, når jeg er i Danmark er priserne for hævninger og betalinger i udenlandsk valuta følgende:

|                                 | Lunar           | Norwegian | SparNord               |
|---------------------------------|-----------------|-----------|------------------------|
| Hævning i udenlandske automater | 1% (min 30 DKK) | 1,75%     | op til 1% (min 30 DKK) |
| Betaling i udenlandsk valuta    | +1%-1,5%        | 1,75%     | +1%-1,5%               |

Hos Lunar kan jeg naturligvis vælge at oprette et Travelcard, men jeg kan få samme fordele gratis på de andre kort præsenteret nedenunder.
{: .notice .notice--info }

Der er altså potentiale for at spare nogle gebyrer, når man er ude at rejse. I det følgende kan du se, hvilke kort jeg har med på rejsen for at spare ærgrelser over gebyrer. Til sidst kan du se, hvad det lykkedes mig at spare på to af mine ferier.

## Hvilke betalingskort har jeg med?

Jeg forsøger så vidt muligt at undgå unødvendige gebyrer, og jeg medbringer typisk følgende betalingskort, når jeg er i udlandet.

- **[Curve](/go/curve/){: rel='sponsored nofollow noopener' }** er et gratis betalingskort, som kæder alle dine andre betalingskort sammen. Hos Curve har du ikke selv en konto. I stedet tilknytter du via en app dine andre betalingskort til kortet. I appen vælger du så, hvilket betalingskort dine dine transaktioner bliver taget på. I den gratis version kan du i hverdagene veksle op til 500 EUR / mdr og hæve op til 200 EUR / mdr i hæveautomater (ATM). Det smarte er, at du i realiteten kan bruge dit foretrukne betalingskort (som for mig er Norwegian) uden at skulle betale vekselgebyr. Hvis du på rejsen får brugt det forkerte kort, så kan du _go back in time_, og du får et godt overblik over samtlige dine transaktioner fra ferien. I weekenderne lægger Curve et mindre beløb på transaktionerne for at sikre sig mod kursændringer (ligesom Revolut gør). Med Curve skal man lige være opmærksom på, at der tillægges 2% i vekselgebyr, når man har opbrugt den gratis månedlige kvote.

[Curve](/go/curve/){: .btn .btn--large .btn--default rel='sponsored nofollow noopener' }

- **[Revolut](/go/revolut/)** kan du i hverdagene i den gratis version veksle op til 40.000 DKK om måneden og hæve op til 1500 EUR uden at skulle betale gebyr. Typisk laver jeg en topup på mit Revolut-kort inden jeg rejser - og hvis jeg forventer at skulle bruge penge i løbet af weekenden, så veksler jeg lidt på forhånd. I weekenden lægger Revolut nemlig et mindre gebyr på vekslingen for at sikre sig mod kursændringer, men valutamarkederne er lukkede.

[Revolut](/go/revolut/){: .btn .btn--large .btn--info rel='sponsored nofollow noopener' }

- **[N26](/go/n26/)** er et gratis betalingskort, hvor du har en EUR-konto. I den gratis version er det ikke så lukrativt at veksle, men typisk veksler jeg i Revolut og overfører til N26 for at have et ekstra betalingskort med. N26 har en bankgaranti på 750.000 DKK, som man også kender fra danske banker.

[N26](/go/n26/){: .btn .btn--large .btn--success rel='sponsored nofollow noopener' }

- **[Norwegian](/go/norwegian/)-kreditkort** bruger jeg typisk til at betale min rejse med, for så får jeg gratis rejseforsikring. Samtidig er der _cash back_ i form af Norwegian Reward point, som kan bruges til at bestille flyrejser hos Norwegian. Jeg bruger typisk mit Curve-kort til at stå for valutavekslingen, men pengene trækkes reelet på mit Norweigan kreditkort. Der er typisk større sikkerhed ved at betale med et kreditkort i udlandet, så hvis der er nogle ting jeg er lidt usikre på, så vil jeg vælge at betale direkte med mit Norweigan-kort selvom der er et mindre vekselgebyr.

[Curve](/go/curve/){: rel='sponsored nofollow noopener' }, [N26](/go/n26/){: rel='sponsored nofollow noopener' } og [Revolut](/go/revolut/){: rel='sponsored nofollow noopener' } har tilmed nogle fine sikkerhedsindstillinger i appen, hvor man kan slå hævninger i ATM, kontaktløs betaling eller i det hele taget lukke kortet, når man ikke skal bruge det. Desuden får du en øjeblikkelig meddelelse, når der bliver trukket pengene på kortet på din smartphone. Det mindsker sandsynligheden for, at kortet bliver misbrugt.

## Betaling med betalingskort i udlandet

Når du betaler med et kort i butikken i udlandet, så skal du ofte vælge om du vil betale i den lokale valuta eller i kortets valuta. Der skal du vælge at betale i den lokale valuta, så valutavekslingen foregår enten gennem dit [Curve](/go/curve/){: rel='sponsored nofollow noopener' }- eller [Revolut-kortet](/go/revolut/){: rel='sponsored nofollow noopener' }. Hvis du køber noget i weekenden er det en god ide at bruge dit Revolut-kort og allerede på forhånd have vekslet nogle penge til den lokale valuta (hos Revolut kan du have mange forskellige valutakonti).

## Hæve penge i udlandet

Når du hæver penge i en ATM, fx med Revolut, så skal du sørge for at vælge _checking-_ eller _savings-account_. Desuden skal du sørge for at hæve i den lokale valuta, så selve valutavekslingen foregår gennem Revolut eller Curve. På den måde får du vekslet til interbank-vekslingskursen. Hvis du vil hæve i weekenden er det en god ide at bruge Revolutkortet til at hæve penge i den lokale valuta, men hvor du allerede på forhånd i løbet af hverdagene har vekslet pengene i appen.

## Sparet på ferien

Jeg har lige været på skiferie og en tur til Lanzarote (hvor jeg selv kun skulle betale for småfornødenheder, så brugt kun omkring 900 DKK i løbet af ugen), hvor jeg i alt sparede omkring 178 DKK i vekselgebyr og hævning fra hæveautomat, fordi jeg primært brugte [Curve](/go/curve/){: rel='sponsored nofollow noopener' } og [Revolut](/go/revolut/){: rel='sponsored nofollow noopener' } på disse ture i stedet for mine normale kort. Hvis jeg skulle have haft flere penge klar i EUR ville jeg også have brugt mit [N26](/go/n26/){: rel='sponsored nofollow noopener' }, men det havde jeg ikke så meget brug for i denne omgang. Det svarer alligevel til 9 kopper cappuchino i Spanien.

[Curve](/go/curve/){: .btn .btn--large .btn--default rel='sponsored nofollow noopener' } eller [N26](/go/n26/){: .btn .btn--large .btn--success rel='sponsored nofollow noopener' } eller [Revolut](/go/revolut/){: .btn .btn--large .btn--info rel='sponsored nofollow noopener' }

{% include disclaimer.md %}
