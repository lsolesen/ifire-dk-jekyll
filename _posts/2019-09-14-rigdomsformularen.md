---
title: "Ung og rigdomsformlen"
permalink: /ung-rigdomsformel/
category:
  - Indtægter
tags:
  - timeløn
excerpt: "Hvad kan man tænke på som ung - hvis man gerne vil have lidt styr på sin økonomi?"
toc: true
---

Rigdomsformlen handler om at tjene mere, forbruge mindre og investere (klogere). Men hvordan kommer man så i gang? At blive finansiel uafhængig handler i høj grad om ens evne til at forbruge mindre og have en passiv indkomst, som man kan skabe fra investeringer.

## Styr på forbruget og budgettet

Jeg synes [Spiir](http://www.spiir.dk) er genial (men du kan også bruge Finanstilsynets [Lommebudget](https://www.raadtilpenge.dk/penge-beregner/Lommebudget)). Spiir kan formentlig kobles sammen med din bank, så du kan kategorisere alle dine udgifter næsten automatisk (og med tilbagevirkende kraft). Installér Spiir og tjek, hvad du bruger dine penge på lige nu. Er der noget, der er unødvendigt?

Du kan måske også [spare penge på mobilabonnementet](/mobilabonnement/), [forsikringerne](/forsikringer/) eller [kirkeskatten](/kirkeskat/). Tjek dine streamingtjenester, abonnementer, indkøb på tankstationer, kaffe, slik og kager og andre pengeslugere.

At hæve din opsparingsrate er formentlig det, der kan gøre allermest for, at finansiel uafhængighed kan blive en realitet i fremtiden.

## Opsparing

Det er en god ide at lave en opsparingskonto. Rigtig mange har en nødopsparing, hvis der pludselig bliver behov for lidt ekstra penge. Opsparingen kan ofte som ung sættes på en konto med relativt høj rente. Tjek det hos din bank, om du kan få en ungdomskonto med en høj rente. Men hvor meget opsparing behøver du egentlig?

[Få 4% med LunarWay og få 50DKK gratis\*](/go/lunarway/){: .btn .btn--large .btn--success} 

## Investering

Hvis du vil investere, så skal du først og fremmest tænke på, hvad din tidshorisont er. Dernæst skal du have styr på din risikoprofil. Du skal ikke investere for din opsparing, som du har brug for om få år. Men der kan jo være en ide investere de penge, du formår at spare ved at være lidt kritisk ift. dit forbrug.

Når du er ung, kan du operere med en lang investeringshorisont. Det burde være muligt at finde investeringer, som konservativt sat kan give dig 4% i rente (hvor der er taget højde for inflation).

Hvis fx du kan investere 500 kroner om måneden i 30 år, så vil du om 30 år have 348.681 kroner, hvoraf de 168.181 kroner vil være tjent udelukkende i renter. Det er da en passiv investering, der er til at forstå.

Start måneden med at investere et beløb. At gøre det først på måneden gør nemlig, at du ikke kan bruge pengene på noget tilfældigt i løbet af måneden. Hvorfor tænker du? Du vil nok finde motivation i effekten af renters rente i nedenstående beregner.

***

{% include compound-interest-calculator.html %}

***
