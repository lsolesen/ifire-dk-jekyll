---
title: "BullionVault - køb ægte ædelmetaller til rimelige priser og få dem opbevaret sikkert"
permalink: /bullionvault-anmeldelse/
last_modified_at: 2019-07-20T10:16:02+02:00
header:
  overlay_image: /assets/images/bullionvault.jpg
  teaser: /assets/images/logo/bullionvault.png
category:
  - Anmeldelser
tags:
  - opsparing
  - guld
excerpt: "Hos BullionVault kan du købe guld som de professionelle, men helt ned til 1 gram ad gangen - og få guldet opbevaret til rimelige priser"
---

Jeg køber ikke længere guld hos BullionVault, da det ikke kan betale sig med det beløb, jeg havde forventet at bruge på det. Jeg er i stedet eksponeret mod guld gennem [ETFS Physical Gold (VZLD)](http://www.morningstar.dk/dk/etf/snapshot/snapshot.aspx?id=0P0000ISJC) på Nordnet. Du kan naturligvis også køb guldminer, som fx [Barrick Gold](https://www.morningstar.com/stocks/xtse/abx/quote). Du kan også købe fysisk guld hos [Tavex](https://tavex.dk/) eller [Vitus](https://vitusguld.dk/shop/), som du kan gemme hjemme eller i en bankboks. BullionVault er formentlig stadig interessant, hvis du vil bruge større beløb hos dem.
{: .notice--info}

Jeg havde egentlig ikke forventet, at jeg skulle have guld i min portefølje. Jeg kan ikke overskue konsekvenserne af at købe rigtig guld for selv at skulle opbevare det, lave sikkerhedsforanstaltninger og tegne forsikringer. Og jeg stoler ikke helt på _futures_, hvor der reelt ikke er dækning for alle papirerne.

Men så faldt jeg over [BullionVault\*](/go/bullionvault/), hvor man kan købe ædelmetaller på det professionelle marked, men ikke behøver at købe en hel guldbarre ad gangen. Du kan købe helt ned til et gram guld, som BullionVault opbevarer sikkert - og de sørger for forsikringer af dit guld. Du handler til meget konkurrencedygtige priser, og du kan handle i USD, EUR, GBP og YEN. Du kan køb guld, sølv og platin. 

Du kan både handle for at beholde (som jeg har tænkt mig, da guldet vil indgå i min opsparing), eller du kan handle for at _trade_ og tjene eller tabe penge på prisændringer på guldet.

## Kom hurtigt i gang med at købe guld og sølv

Hvis [du opretter dig med mit referral-link*](/go/bullionvault/) får du 4 gram sølv og 1 EUR, 1 USD og 1 GBP, så du med det samme kan øve dig på platformen. De små kontantbeløb dækker gebyret på din første handel, som mindst skal være 100 US$.

Det er let at registrere sig og komme i gang på platformen, og allerede ved oprettelsen kan du altså kigge på en positiv balance både i sølv og i _cash_.

[Få 4 gram sølv på BullionVault\*](/go/bullionvault/){: .btn .btn--large .btn--info}

## Lidt om BullionVault

BullionVault har eksisteret siden 2005. Jeg har læst rigtig mange anmeldelser igennem på nettet, og omtalen af firmaet er positiv. Baseret på 1133 anmeldelser på [TrustPilot, så får virksomheden 5 stjerner](https://dk.trustpilot.com/review/www.bullionvault.com).

BullionVault er deltvist ejet af _World Gold Council_ og er den største online guldhandler i verden. Firmaet ligger i London, England. De specialicerer sig i at handle med og investere i guld og sølv.

## Opbevaring af guldet (eller sølvet)

BullionVault tager et lille gebyr på 0,01% (dog mindst 4 EUR) for at opbevare dine ædelmetaller. Omkostningerne for at have en ETF eller lignende, der tracker guldprisen vil være højere. Dog skal du være opmærksom på, at den eneste måde at få profit ved et guldkøb er at sælge, hvis guldet stiger lidt i pris.

Med gebyret skal du være opmærksom på, at det ikke kan betale sig at opbevare guld og ædelmetaller, hvis du har købt for mindre end 2.000 US$. BullionVault er selv proaktive ift. at orientere dig på e-mail om prisstrukturen - og de har en ganske udemærket [omkostningsudregner](https://www.bullionvault.com/cost-calculator.do) på deres side. Ved at bruge udregneren, kan du få en ide om det kan betale sig at købe guld hos BullionVault. 4 US$ på 2.000 US$ svarer til 0,2% i omkostninger om måneden.  Husk at hvis du vælger at tracke guld gennem en ETF eller lignende vil du også have omkostninger. Til sammenligning har jeg købt ETFS Physical Gold (VZLD) på Nordnet. På [VZLD er _management fee_ 0,39% årligt](https://www.bloomberg.com/quote/VZLD:GR).
{: .notice--danger}

## Hvorfor handle guld?

Guld er et sjældent ædelmetal, og det vil altid have værdi, fordi det er sjældent.

> Lægger man al guld på jordkloden på en fodboldbane, vil det kun være 80 cm. Højt. 
> ...
> Over en meget lang periode har guld fulgt inflationen, og du kan i dag få samme mængde brød for dit guld, som du kunne tilbage i tiden. Selv under revolutioner og krige har guld har holdt sin værdi.
> \- [Børsen](https://penge.borsen.dk/artikel/1/192032/det_vidste_du_ikke_om_guld.html)

Så den store fordel ved at have en opsparing i guld er altså, at det holder prisen over tid.
 
> "Man skal forstå, at guld er meget forskelligt fra traditionelle investeringer i aktier og obligationer. Taler vi om rent guld, altså ikke guld-aktier, er der hverken udbytte eller aktier (her skulle nok stå renter, red.). Til gengæld vil værdien aldrig være nul," forklarer LD Invest-direktøren (Jeppe Christiansen).
> \- [Børsen](https://penge.borsen.dk/artikel/1/192031/guld_-_en_investering_som_ingen_anden.html)

## Hvilken valuta skal jeg købe guldet i?

På BullionVault kan du købe i fire forskellige valutaer. Når du først har købt guldet (eller sølvet), så kan du sælge det for den valuta, du gerne vil have. Men i hvilken valuta kan det så bedst betale sig at købe guldet? Det betyder i realiteten ikke så meget, da det varierer med få procent mellem de enkelte valutaer. I virkeligheden betyder det nok mest, hvornår du veksler over i den valuta, du er interesseret i at købe guld i. Jeg bruger selv [Revolut*](/go/revolut/), hvor du kan veksle gratis.

[Få 4 gram sølv på BullionVault\*](/go/bullionvault/){: .btn .btn--large .btn--info}

## Hvad er min plan i fremtiden?

Jeg planlægger, at guld skal udgøre en del af min portefølje. Hvor meget har jeg ikke besluttet mig for endnu, men det tiltaler mig, at guld kan beskytte porteføljen i dårligere tider. En del af det guldet skal være rigtig guld, men det er også muligt, at jeg vil have nogle værdipapirer, der tracker guldprisen, hvilket [The Obvious Investor](https://obviousinvestor.com) foreslår i sit _Growth Portfolio_.

Foreløbigt vil jeg ikke sætte mine penge i BullionVault, da man efter min mening skal op på rigtig mange penge, for at det kan betale sig. Du kan [lave dine egne udregninger på deres site](https://www.bullionvault.com/cost-calculator.do). Jeg havde håbet at BullionVault var en let adgang til at komme lidt ind i guld uden selv at skulle købe det, men der er en lidt for høj tærskel for at gebyrerne ikke skal spise det hele.

Hvad er din strategi for guld? Og hvorfor har du det i din portefølje - eller hvorfor har du fravalgt det?

[Få 4 gram sølv på BullionVault\*](/go/bullionvault/){: .btn .btn--large .btn--info}

{% include disclaimer.md %}
