---
title: "Crowdlending: Kom i gang med passiv indkomst [Guide]"
seo_title: "Crowdlending for begyndere 2021 • Læs før du investerer »"
description: "Crowdlending lokker med gode renter, men der er mange faldgruber du skal være opmærksom på inden du investerer. Læs først denne begynderguide!"
excerpt: "Crowdlending lokker med gode renter, men hvornår begynder du faktisk at få god tilbagebetaling? Kan crowdlending overhovedet anbefales til investeringer. Læs dette før du investerer."
redirect_from:
  - /investering/hvornaar-crowdlending/
  - /kom-i-gang-med-crowdlending/
  - /investering/hvor-meget-crowdlending-pr-platform/
permalink: /begynderguide-crowdlending/
category:
  - Investering
tags:
  - investering
  - crowdlending
  - crowdfunding
---

{% include disclosure.html %}

Det bliver mere og mere populært at investere i udlån af penge til private og virksomheder. Og der er efterhånden rigtig mange gode platform, hvor du kan komme i gang. Afkastet på platformene slår ofte aktier og kan også være tocifret, så det kan være en attraktiv måde at investere sine penge på.

Jeg overvejer stadig, hvor meget crowdlending skal være af min samlede portefølje, men jeg har efterhånden investeret i mere end 10 forskellige platforme med hver deres fordele og ulemper.

> Crowdlending is the practice of lending money to individuals or businesses through online services that match lenders with borrowers. 

--- <cite>[Wikipedia](https://en.wikipedia.org/wiki/Peer-to-peer_lending)</cite>

Det er ikke længere kun bankerne, der låner penge ud. Det er der også mange andre platforme, der gør, og du kan være med til at låne de penge ud.

{% include video provider="youtube" id="EMpQvwxQ57U" %}

## Hvordan kom jeg ind i crowdlending?

Jeg kom tilfældigt ind i crowdlending, da min arbejdsplads oprettede et lån på danske [Flexfunding](/go/flexfunding/). Jeg ville gerne være med til at realisere målet, så jeg oprettede en konto og begyndte at vælge lån ud, jeg kunne investere i. Hovedparten investerede jeg dog i starten i min arbejdsplads’ lån.

Men efter at have gennemgået min økonomi lidt nærmere, så har jeg besluttet mig for, at crowdlending skal fylde noget i min samlede portefølje.

## Mine første fejl

Jeg oprettede mig lynhurtigt på en række forskellige platforme, som jeg havde hørt godt om. Jeg skød fx større beløb ind i [Mintos\*](/go/mintos/) og [FastInvest*](/go/fastinvest/). Jeg havde ikke helt overvejet min nøjagtige strategi endnu. 

- **Vælg den rigtige valuta.** Jeg fik derfor overført et stort beløb til Mintos i DKK, men der er ikke særlig mange forskellige låneudbydere, så lige nu er jeg ved at få pengene konverteret over til EUR, hvor der er mange flere låneudbydere.

- **Valgte lån uden buy back.** På Mintos fik jeg ikke lige kigget helt rigtig på kriterierne for de udbydere, jeg klikkede af, da jeg satte deres _auto invest_ op. Det betyder, at jeg ikke fjernede fluebenet i lån uden _buy back_. Mintos’ _auto invest_ er ret hurtig, så min portefølje endte også med lån uden _buy back_. Jeg er nu fortrøstningsfuld og håber på, at folk får betalt.

- **Utålmodighed med auto-investoren.** De større beløb over på FastInvest havde jeg egentlig tænkt skulle investeres af _auto invest_. Den fungerede dog lidt langsommere på FastInvest end på Mintos, så jeg begyndte selv at købe nogle lån, hvilket i sig selv jo ikke er en dårlig ide, da jeg fik kigget lidt på renterne, løbetiden og blev lidt klogere på platformen. Men jeg blev for utålmodig og satte beløbene på de enkelte beløb højere end, hvad min strategi egentlig siger at jeg skal.

[Kom i gang med crowdlending på Mintos*](/go/mintos/){: .btn .btn--large .btn--success}

## Min strategi på crowdlending markedet

Jeg kan godt lide at have en strategi. Det gør det også lettere at tage beslutninger uden følelser undervejs. Jeg holder mig til følgende.

- **Størrelsen på platformen.** Den største risiko i crowdlending er at platformen lukker. Derfor betyder størrelsen af platformen en del for mit valg.
- **Buy back** på de låneandele jeg køber.
- **Mulighed for diversificering.** Platformen er for mig mere attraktiv, hvis jeg på platformen kan investere i låne i flere lande, på flere lånetyper og med forskellige låneudbydere.
- **Likviditet.** Hvor hurtigt vil jeg kunne få mine penge ud, hvis afkastene på platformen begynder at gå den forkerte vej. Er der fx et sekundært marked, hvor jeg kan sælge låneandelene igen?
- **Fornuftige afkast.** Afkastene fra platformen skal være fornuftige og slå mindre risikofyldte investeringer.

## Hvilke platforme kan være gode at starte på?

Følgende platforme er svære at komme uden om, når man kigger på ovenstående strategi.

- **[Mintos](/go/mintos)** Det er den største i Europa. Der er mulighed for stor divercificering, hvis du investerer i Euro, og deres sekundære marked fungerer rigtig godt, hvor du bl.a. Også kan bruge _auto invest_.
- **[Bondora Go&Grow](/go/bondora/)**. Med deres Go&Grow-koncept har du til en pæn rente på 6,75% høj likviditet, hvor du ret hurtigt kan få pengene ud igen.

Jeg har oprettet profiler på en del platforme efterhånden, og [jeg deler mine erfaringer med de forskellige platforme løbende](/platforme/).

Der er også nogle danske platforme, fx [Flexfunding](/go/flexfunding/). De giver ikke helt samme mulighed for divercificering og høje afkast endnu.

## Skat af crowdlending

Du bliver beskattet af renterne, du tjener på crowdlending. Du skal være opmærksom på, hvordan de skal indberettes til Skat - især hvis platformene er udenlandske. Indtægterne bliver altså beskattet som kapitalindkomst. Hvor høj procenten er på kapitalindkomst afhænger af din øvrige økonomi.

Du kan også fratrække tab, men vær opmærksom på, at der er en bagatelgrænse og krav til dokumentation, når du skal fratrække tab på crowdlending.

Jeg har skrevet en [guide til hvordan du indberetter indtægter fra crowdlending til Skat](/skat-af-dansk-udenlandsk-crowdlending/).

## Hvad med fremtiden for crowdlending?

Jeg vil primært forsøge at holde hvert enkelt lån på et mindre beløb, men til gengæld have mange lån for at mindske risikoen. Men over tid bliver det også vigtigt for mig, hvor automatisk setuppet kan være. 

Jeg skal have kigget alle platformene efter ift. _auto invest_, og hvordan jeg gerne vil stille det op - ligesom jeg skal have fundet ud af, hvor stor min samlede crowdlending portefølje skal være. Endelig er det også interessant at kigge på, om jeg på de forskellige platform skal operere med lidt forskellige strategier. 

## Hvornår begynder man at tjene penge på crowdlending?

Crowdlending lokker med gode renter, men hvornår begynder man faktisk at få god tilbagebetaling?

Crowdlending er en måde at tjene passiv indkomst på. Du låner dine penge ud til enten andre private eller virksomhed, og du tjener penge på renter. Du leverer således _cash flow_ til låneudbydere, og du får en indtægtskilde.

Der er både crowdlending sites på dansk og på engelsk. De klart mest lukrative renter får du på udenlandske crowdlending sites. Når du investerer i crowdlending kan det være rigtig godt at diversificere dine investeringer - både på den enkelte platform med forskellige lånetyper, men også ved at have flere platforme. Jeg selv har nok lige rigeligt i øjeblikket, men pointen er at du skal lave en risikostrategi som ved alle andre investeringer.

- <del>[Envestio\*](/go/envestio/) lokker en gennemsnitlig rente på 18,55%</del><ins>Envestio lukkede ned som et _scam_ i januar 2020.</ins>
- [Mintos\*](/go/mintos/) med 12% p.a.

Men hvornår begynder man egentlig at tjene noget der ligner de procenter, der bliver lovet på de forskellige platforme?

Jeg har investeret i mange platforme i over tre måneder nu, og jeg har udregnet den interne rente på platformene for at se, hvad de reelt giver. Den interne rente tager højde for, hvornår hvornår pengene er investeret, når man beregner afkastet på en bestemt dato. Den interne rente tager således højde for, om man ender med at have for lave renter, for mange lån, der ikke giver rente eller _cash drag_.

Jeg har to primære typer crowdlending-investeringer:

- Private forbrugslån og lån til firmaer 
- Ejendomsinvestering - både udviklingsprojekter og projekter, hvor man får husleje

De to typer reagerer ret forskelligt, så jeg har skilt dem ad i statisikken nedenunder.

## Crowdlending til private og firmaer

På tre måneder er [Mintos\*](/go/mintos/), [Grupeer\*](/go/grupeer/) og [Crowdestor\*](/go/crowdestor/) de eneste platforme, hvor den _interne rente_ når over 10%. Det er selvom, der for alle platformene er medregnet _signup bonus_ og _cash back_ for investeringen i den periode.

Danske [Flexfunding](/go/flexfunding/) har jeg haft kørende siden 2017, og der har den interne rente stabiliseret sig på omkring 4,5%.

<iframe width="600" height="400" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=540153126&amp;format=image"></iframe>

Hvis du gerne vil investere i denne type crowdlending og har en relativt kort tidshorisont, så er det hos [Mintos\*](/go/mintos/) jeg ville satse flest penge, fordi de hurtigst kommer op på en fornuftig intern rente. (Hvis du altså sætter auto invest fornuftigt op).

De platforme der giver lån til udviklingsprojekter, som fx [Crowdestor\*](/go/crowdestor/) og [Envestio\*](/go/envestio/) er det dels lidt sværere at blive fuldt investeret, og man skal forvente at det tager noget længere tid inden den interne rente kommer op det niveau, du havde håbet på. Fx ligger [Envestio\*](/go/envestio/) for mig på tre måneder på en XIRR på 6,98%, så der er jo ret langt op til 18,55% endnu.

## Ejendomsinvestering

[PropertyPartner\*](/go/propertypartner/) og [Reinvest24\*](/go/reinvest24/) har jeg efter tre-fire måneder stadig negativt afkast på. Det skyldes, at der er gebyrer forbundet med at investere i de to platforme (og at jeg ikke har fået _sign up_ bonus på de to platforme). Til gengæld er det platforme, hvor man få del i lejeindtægterne. 

Jeg har også et par lån på [Housers\*](/go/housers/), hvor jeg får lejeindtægter, men der er også flere udviklingslån. [Housers\*](/go/housers/) giver en fin _sign up_-bonus, som ikke er medregnet i nedenstående XIRR.

<iframe width="600" height="400" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=782048792&amp;format=image"></iframe>

Med ejendomslånene skal man altså være endnu mere tålmodig. Der skal du måske vente 6-12 måneder, før du får alvor får en rigtig god indtægt.

## Husk _auto invest_-funktionen

På alle de platforme, hvor der er en auto invest-funktion, så kan det godt betale sig at bruge lidt tid på allerede fra starten at få den sat fornuftigt op. Det er forskelligt fra person til person, hvordan man griber det an ift. sin risikoprofil. Men hvis man får den sat lidt dumt op, så kan man komme til at sidde med en del lån med lidt lavere renter, end det måske var meningen.

Du kan se, hvordan jeg fx har sat [Iuvo\*](/platform/iuvo/) op. Men det er bare min måde at gribe det an på. Der findes også mange andre muligheder. Du kan også selv investere manuelt, hvor du bedre kan plukke de bedste lån.

## Hvor meget bør man investere på en crowdlending-platform?

Når du låner penge ud i crowdlending vil du gerne hele tiden have dine penge ude i et lån, så de kan tjene passiv indkomst til dig i form af renter. Man kalder det _cash drag_, hvis pengene ikke bliver investeret med det samme.

Der er mange platforme, der lokker med høje renter på de enkelte lån, men hvis det ikke er muligt at få investeret sine penge - eller det tager for lang tid inden, man kan reinvestere sine renteindtægter, så hjælper det ikke så meget, for så vil den faktuelle indtjening falde. Det kan man udregne som den interne rente, og jeg har for nylig skrevet lidt om, [hvor lang tid det tager, inden den interne rente kommer op på det forventede niveau](/investering/hvornaar-crowdlending/) (hvis den nogensinde gør det).

Jeg investerer på virkelig mange platforme. En del af dem har ikke _auto invest_ funktion - og flere af dem har også en relativ høj minimumsinvestering.

Og det er netop minimumsinvesteringen, jeg vil kigge lidt på her. Hvis minimumsinvesteringen er høj, er det nødvendigt med flere penge investeret samlet på platformen, hvis man gerne vil have rentebeløbet hurtigt reinvesteret.

Hvis man forventer en intern rente på 10% om året på en platform. Det giver en månedlig rente på omkring 0,8%. På [Crowdestor\*](/go/crowdestor/) er minimumsinvesteringen 50 EUR. Hvis du kun vil acceptere _cash drag_ fra renteindtægten i fx 2 måneder, så kræver det, at du har 3.000 EUR investeret på platformen for at tjene over minimums investeringsbeløbet.

Jeg har forsøgt at anskueliggøre det i nedenstående regneark. Jeg har brugt lidt tilfældige interne renter i regnearket, men du kan jo lave dine egne udregninger baseret på, hvad din interne rente på de enkelte platforme. Helt ude til højre kan du se, hvad det nødvendige beløb investeret på de enkelte platforme er med mine taleksempler. Men lav dine egne udregninger, inden du helt ukritisk går efter _sign up_-bonuser og guld og grønne rentesatser.

<iframe style="width: 100%; height: 260px;" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubhtml?gid=388392692&amp;single=true&amp;widget=true&amp;headers=false"></iframe>

## Justering af portefølje

Jeg vil gå i gang med at vurdere de enkelte platforme i min portefølje. Jeg skal altså have vurderet følgende.

- Hvor mange måneders cash drag vil jeg acceptere?
- Hvor mange penge vil jeg have investeret samlet på en platform?
- Får jeg en høj nok intern rente på platformen?

[Se alle mine platforme](/platforme/){: .btn .btn--large .btn--success}

## Kom i gang med crowdlending

[Mintos\*](/go/mintos/){: .btn .btn--large .btn--success } eller [PeerBerry*](/go/peerberry/){: .btn .btn--large .btn--success }

Lige nu er jeg ved at gøre mig erfaringer med en masse forskellige platforme:

***

<div class="feature__wrapper">

{% assign site_posts = site.platforms | where: "tags", "crowdlending" | sort: "date" %}

{% if site_posts.size > 0 %}
  {% for post in site_posts %}
    {% include archive-single-simple.html type="grid" %}
  {% endfor %}
{% endif %}

</div>

***

{% include disclaimer.md %}
