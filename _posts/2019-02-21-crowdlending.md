---
title: "Kom i gang med crowdlending"
permalink: /kom-i-gang-med-crowdlending/
category:
  - Opsparing
tags:
  - crowdlending
  - crowdfunding
excerpt: "Crowdlending er i vækst - og et marked, hvor du kan få tocifrede afkast procenter."
---

Det bliver mere og mere populært at investere i udlån af penge til private og virksomheder. Og der er efterhånden rigtig mange gode platform, hvor du kan komme i gang. Afkastet på platformene slår ofte aktier og kan også være tocifret, så det kan være en attraktiv måde at investere sine penge på.

Jeg overvejer stadig, hvor meget crowdlending skal være af min samlede portefølje, men jeg har efterhånden investeret i mere end 10 forskellige platforme med hver deres fordele og ulemper.

> Crowdlending is the practice of lending money to individuals or businesses through online services that match lenders with borrowers. 
> 
> \- [Wikipedia](https://en.wikipedia.org/wiki/Peer-to-peer_lending)

Det er ikke længere kun bankerne, der låner penge ud. Det er der også mange andre platforme, der gør, og du kan være med til at låne de penge ud.

{% include video provider="youtube" id="EMpQvwxQ57U" %}

## Hvordan kom jeg ind i crowdlending?

Jeg kom tilfældigt ind i crowdlending, da min arbejdsplads oprettede et lån på danske [Flexfunding](/go/flexfunding/). Jeg ville gerne være med til at realisere målet, så jeg oprettede en konto og begyndte at vælge lån ud, jeg kunne investere i. Hovedparten investerede jeg dog i starten i min arbejdsplads’ lån.

Men efter at have gennemgået min økonomi lidt nærmere, så har jeg besluttet mig for, at crowdlending skal fylde noget i min samlede portefølje.

## Mine første fejl

Jeg oprettede mig lynhurtigt på en række forskellige platforme, som jeg havde hørt godt om. Jeg skød fx større beløb ind i [Mintos\*](/go/mintos/) og [FastInvest*](/go/fastinvest/). Jeg havde ikke helt overvejet min nøjagtige strategi endnu, og jeg kan godt være lidt utålmodig. 

- **Vælg den rigtige valuta.** Jeg fik derfor overført et stort beløb til Mintos i DKK, men der er ikke særlig mange forskellige låneudbydere, så lige nu er jeg ved at få pengene konverteret over til EUR, hvor der er mange flere låneudbydere.

- **Valgte lån uden buy back.** På Mintos fik jeg ikke lige kigget helt rigtig på kriterierne for de udbydere, jeg klikkede af, da jeg satte deres _auto invest_ op. Det betyder, at jeg ikke fjernede fluebenet i lån uden _buy back_. Mintos’ _auto invest_ er ret hurtig, så min portefølje endte også med lån uden _buy back_. Jeg er nu fortrøstningsfuld og håber på, at folk får betalt.

- **Utålmodighed med auto-investoren.** De større beløb over på FastInvest havde jeg egentlig tænkt skulle investeres af _auto invest_. Den fungerede dog lidt langsommere på FastInvest end på Mintos, så jeg begyndte selv at købe nogle lån, hvilket i sig selv jo ikke er en dårlig ide, da jeg fik kigget lidt på renterne, løbetiden og blev lidt klogere på platformen. Men jeg blev for utålmodig og satte beløbene på de enkelte beløb højere end, hvad min strategi egentlig siger at jeg skal.

[Kom i gang med crowdlending på Mintos*](/go/mintos/){: .btn .btn--large .btn--success}

## Min strategi på crowdlending markedet

Jeg kan godt lide at have en strategi. Det gør det også lettere at tage beslutninger uden følelser undervejs. Jeg holder mig til følgende.

- **Størrelsen på platformen.** Den største risiko i crowdlending er at platformen lukker. Derfor betyder størrelsen af platformen en del for mit valg.
- **Buy back** på de låneandele jeg køber.
- **Mulighed for diversificering.** Platformen er for mig mere attraktiv, hvis jeg på platformen kan investere i låne i flere lande, på flere lånetyper og med forskellige låneudbydere.
- **Likviditet.** Hvor hurtigt vil jeg kunne få mine penge ud, hvis afkastene på platformen begynder at gå den forkerte vej. Er der fx et sekundært marked, hvor jeg kan sælge låneandelene igen?
- **Fornuftige afkast.** Afkastene fra platformen skal være fornuftige og slå mindre risikofyldte investeringer.

## Hvilke platforme kan være gode at starte på?

Følgende platforme er svære at komme uden om, når man kigger på ovenstående strategi.

- **[Mintos](/go/mintos)** Det er den største i Europa. Der er mulighed for stor divercificering, hvis du investerer i Euro, og deres sekundære marked fungerer rigtig godt, hvor du bl.a. Også kan bruge _auto invest_.
- **[Bondora Go&Grow](/go/bondora/)**. Med deres Go&Grow-koncept har du til en pæn rente på 6,75% høj likviditet, hvor du ret hurtigt kan få pengene ud igen.
- **[Grupeer](/go/grupeer/)**. Hos Grupeer kan du både investere i lån, men du kan også investere i ejendomsudvikling, som gør platformen relativt alsidig.

Jeg har oprettet profiler på en del platforme efterhånden, og [jeg deler mine erfaringer med de forskellige platforme løbende](/platforme/).

Der er også nogle danske platforme, fx [Flexfunding](/go/flexfunding/). De giver ikke helt samme mulighed for divercificering og høje afkast endnu.
## Skat af crowdlending

Du bliver beskattet af renterne, du tjener på crowdlending. Du skal være opmærksom på, hvordan de skal indberettes til Skat - især hvis platformene er udenlandske. Indtægterne bliver altså beskattet som kapitalindkomst. Hvor høj procenten er på kapitalindkomst afhænger af din øvrige økonomi.

Du kan også fratrække tab, men vær opmærksom på, at der er en bagatelgrænse og krav til dokumentation.

## Hvad med fremtiden?

Jeg vil primært forsøge at holde hvert enkelt lån på et mindre beløb, men til gengæld have mange lån for at mindske risikoen. Men over tid bliver det også vigtigt for mig, hvor automatisk setuppet kan være. 

Jeg skal have kigget alle platformene efter ift. _auto invest_, og hvordan jeg gerne vil stille det op - ligesom jeg skal have fundet ud af, hvor stor min samlede crowdlending portefølje skal være. Endelig er det også interessant at kigge på, om jeg på de forskellige platform skal operere med lidt forskellige strategier. 

## Kom i gang med crowdlending

[Mintos*](/go/mintos/){: .btn .btn--large .btn--success} eller [Grupeer*](/go/grupeer/){: .btn .btn--large .btn--success} eller [PeerBerry*](/go/peerberry/){: .btn .btn--large .btn--success} eller [FastInvest*](/go/fastinvest/){: .btn .btn--large .btn--success}

{% include disclaimer.md %}

Lige nu er jeg ved at gøre mig erfaringer med en masse forskellige platforme:

***

<div class="grid__wrapper">

{% assign site_posts = site.platforms | where: "tags", "crowdlending" | sort: "date" %}

{% if site_posts.size > 0 %}
  {% for post in site_posts %}
    {% include archive-single-simple.html type="grid" %}
  {% endfor %}
{% endif %}

</div>

***
