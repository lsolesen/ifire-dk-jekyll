---
title: "Brave - hurtig sikker browser og Basic Attention Token"
permalink: /brave-anmeldelse/
header:
  overlay_image: /assets/images/brave.jpg
  teaser: /assets/images/logo/brave.jpg
category:
  - Anmeldelser
tags:
  - sikkerhed
  - anmeldelse
  - browser
excerpt: "Brave er en hurtig og sikker browser, der giver dig mulighed for at blokere reklamer og give credits til de sites, du kan lide."
---

[Brave\*](/go/brave/) er en _open source_ og _gratis_ browser, der bygger på Chromium. Firmaet bag er co-founded af Brendan Eich, som har skabt JavaScript og været co-founder af Mozilla. Brave slår sig op på at tage privatlivet alvorligt - og den sørger for at blokere reklamer og trackere. Brave kan bruge de fleste Chrome extensions og minder meget om Chrome - og den er lynhurtig. Men det helt unikke er Braves brug af Basic Attention Token, hvor du både kan tjene og give mikrobetalinger til de sites, du holder meget af.

## Brave Rewards System

Når man skriver en blog, finansierer man ofte sit arbejde med reklamer på sitet. Men Brave sorterer netop reklamer fra. I stedet vil Brave have at indtjeningen skal komme fra donationer fra brugerne eller ved at man viser reklamer fra Brave Ads Network. I Brave Ads Network kan både brugerne og udgiverne imidlertid tjene penge ved at finde sig i reklamer. Men for mig som både bruger og udgiver, så er det første punkt det mest interessante. 

Brave kommer med en indbygget Basic Attention Token (BAT)-wallet. Valutaen i denne _wallet_ gør det muligt for brugerne at støtte deres favorit-websites. Brugerne bestemmer selv hvor meget - og man kan putte penge i sin _wallet_ på flere måder. Enten kan man bruge de store _cryptovalutaer_ (fx Bitcoin, Litecoin og Ethereum) eller betale via servicen UPhold med kreditkort. Jeg planlægger at bruge min cryptvaluta til at betale med. 

Brave gør altså, at ikke behøver at kigge på reklamer, men stadig kan støtte dine favorithjemmesider, som du synes de skal støttes ved hjælp af mikrobetalinger med Basic Attention Token (BAT). Ved at have det indbygget i browseren, kan det være at det kan få større udbredelse at tænke finansiering af webindhold på denne måde. Det kunne være rigtig dejligt, hvis os almindelige brugere igen kunne tage lidt af nettet tilbage fra den oversvøemmelse af reklamer, der findes (og dette site er ikke nogen undtagelse).

Hvis du downloader [Brave\*](/go/brave/) på Android lige nu, så får du 15 BAT. På [Coinbase\*](/go/coinbase/) kan du gøre dig fortjent til BAT ved gennemføre et 10 minutters kursus i, hvad Brave og Basic Attention Token er - og efterfølgende installere browseren.
{: .notice--info}

Det er ikke det første forsøg på at lade folk selv bestemme i lidt højere grad, hvordan de vil støtte deres favorithjemmesider. [Flattr](http://flattr.com/@lsolesen) er et andet eksempel, hvor bruger helt almindelige valutaer - og så installerer man browser extensions, så man på samme måde kan støtte sine favorithjemmesider. Jeg synes konceptet er rigtig interessant, og lige nu leder jeg efter hvilket websites, jeg gerne selv vil støtte.
{: .notice--info}

Som bruger kan du også tjene penge bare ved at browse websites, som har implementeret Brave. Hvis du vælger at vise de anonyme reklamer fra Brave, så kan du tjene BAT. Som almindelig bruger vil du få 15% af overskuddet, som naturligvis afhænger af hvor meget tid du bruger på Brave. Desværre er denne feature ikke tilgængelig i Danmark endnu, men det er formentlig bare et spørgsmål om tid. 

## Hvorfor bruge Brave som browser?

Selvom Brave Rewards System er den primære årsag til, at jeg synes browseren er rigtig interessant, så er browseren stadig et ret godt valg, selvom du ikke vil bruge de features, der ligger i Basic Attention Token. Hvis du bare vil have en hurtig, sikker browsing-oplevelse, som ikke bliver sløvet af reklamer og trackere, så er Brave stadig et rigtig godt valg.

- Du kan selv bestemme, hvilke sites du vil belønne med indtjening.
- Brave har et rigtig fint interface.
- Den har en rigtig velfungerende _ad blocker_.
- Du browser sikkert og browseren passer godt på dit privatliv - og din trafik kan ikke spores tilbage til dit device.
- Brave er hurtig.
- Du kan let åbne et browser-vindue, som fungerer gennem TOR.
- Brave er tilgængelig på langt de fleste platforme - også på smartphones
- Du kan bruge Chrome extensions fordi Brave er baseret på Chromium.
- På sigt kan du blive betalt for at browse (hvis du har lyst)

## Konklusion

Jeg synes [Brave\*](/go/brave/) er rigtig spændende, og måske kan det på sigt revolutionere den digitale markedsføringsmodel. Det er interessant som udgiver, at man kan blive belønnet af sine brugere mere specifikt - og det er virkelig dejligt, at man kan slå forstyrrende reklamer fra, når man selv browser. 

[Få Brave - sikker browsing\*](/go/brave/){: .btn .btn--large .btn--danger}

{% include disclaimer.md %}
