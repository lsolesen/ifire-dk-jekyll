---
title: Spar på kirkeskatten
permalink: /kirkeskat/
header:
  overlay_image: https://images.unsplash.com/photo-1529070538774-1843cb3265df?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1900&q=80
  teaser: https://images.unsplash.com/photo-1529070538774-1843cb3265df?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: Spar på kirkeskatten
category:
  - Spare penge
tags:
  - spareråd
  - skat
excerpt: "Kirkeskatten er en frivillig skat i Danmark. Du er automatisk medlem
  af Folkekirken, hvis du er blevet døbt. Men når du er 18 år, kan du også melde
  dig ud. "
last_modified_at: 2021-04-02T11:36:43+02:00
---
Kirkeskatten er en frivillig skat i Danmark. Du er automatisk medlem af Folkekirken, hvis du er blevet døbt. Men når du er 18 år, kan du også melde dig ud og derved spare kirkeskat. 

Hvis du melder dig ud af Folkekirken, så vil du spare kirkeskatten. Du kan i stedet bruge pengene på at skabe passiv indkomst, fx gennem investeringer.

I dette indlæg kigger jeg lidt på følgende spørgsmål:

- Hvilken besparelse får du på en udmeldelse af Folkekirken?
- Hvordan kan du afmelde dig kirkeskat gratis?
- Hvor kan jeg se om jeg betaler kirkeskat?
- Hvordan laver jeg gratis en udmelding af Folkekirken?
- Hvor meget betaler man i kirkeskat?

Lad os dykke lidt ned i, hvordan du kan spare penge på kirkeskatten ved at melde dig ud af Folkekirken.

## Hvor meget betaler jeg i kirkeskat?

Landsgennemsnittet i Danmark er, at du betaler 0,88% af din indkomst i kirkeskat. Det dækker over et spænd fra 0,43% i Gentofte og helt op til 1,3% på Læsø og Samsø. Hvis du melder dig ud af Folkekirken, bliver kirkeskatten automatisk justeret.

[Kirkeministeriet](https://www.km.dk/folkekirken/oekonomi/kirkeskat) skriver, at:

> Kirkeskatten beregnes ud fra det enkelte folkekirkemedlems skattepligtige indkomst og opkræves sammen med skatten til stat og kommune.

--- <cite>[Kirkeministeriet](https://www.km.dk/folkekirken/oekonomi/kirkeskat)</cite>

## Hvordan ser jeg om jeg betaler kirkeskat?

Hvis du gerne vil se, om du betaler kirkeskat, så skal du altså kigge på din selvangivelse.
Hvis ud logger ind på på din [forskudsopgørelse på Skat](https://skat.dk/skat.aspx?oid=2234502), så kan du relativt let finde ud af, hvor meget du betaler i kirkeskat.

{% include figure image_path="/assets/images/posts/forskudsopgorelse.png" caption="Log først ind og find derefter din forskudsopgørelse" alt="forskudsopgørelse og kirkeskat" %}

Dernæst skal du generere åbne din forskudsopgørelse.

{% include figure image_path="/assets/images/posts/forskudsopgorelse-kirkeskat.png" caption="I øverste højre hjørne af din forskudsopgørelse kan du se, hvilken procentdel du betaler i kirkeskat, fordi du er medlem af Folkekirken" alt="procent betaler kirkeskat" %}

Når du ved hvor meget du betaler i kirkeskat, så kan du også regne på, hvad du kan spare på at melde dig ud af Folkekirken og derved afmelde kirkeskat.

## Hvor meget kan jeg spare på at melde mig ud af Folkekirken?

Gennemsnitligt betaler en dansker gennem sit liv 133.000 kroner i kirkeskat ifølge hjemmesiden [Afmeldkirkeskat\*](/go/afmeldkirkeskat/).

Du kan gå ind på [Afmeldkirkeskat\*](/go/afmeldkirkeskat/) eller [kirkeskatberegner.dk](https://www.kirkeskatberegner.dk/) og se, hvor meget du betaler i Kirkeskat i din kommune, og du kan taste din månedsløn ind og derefter beregne hvad din besparelse bliver i alt over en årrække.

Jeg har prøvet begge beregnerne. Lad os se om de er nogenlunde enige.

{% include figure image_path="/assets/images/posts/spar-kirkeskat-afmeldkirkeskat.png" caption="Afmeldkirkeskat.dk fortæller at jeg kan spare mere end 4.366 kroner om måneden med min månedsløn, som er omkring 41.000 før skat ved en udmeldelse af Folkekirken. (Jeg har delt den samlede besparelse med 40 år for at kunne sammenligne med kirkeskatberegner.dk)" alt="spar udmeldelse af folkekirken på kirkeskat" %}

Lad os prøve samme regnestykke i kirkeskatberegner.dk.

{% include figure image_path="/assets/images/posts/spar-kirkeskat-kirkeskatberegner.png" caption="kirkeskatberegner.dk fortæller at jeg kan spare mere end 3.952 kroner om året med min månedsløn, som er omkring 41.000 før skat ved en udmeldelse af Folkekirken" alt="spar udmeldelse af folkekirken på kirkeskat" %}

Jeg kunne ikke få afmeldkirkskat.dk til at stå på nøjagtigt 41.000 i månedsløn ligesom kirkeskatberegner.dk, men det er lidt mærkeligt, at der er forskel på de to beregninger. Men samlet kan jeg altså spare omkring 4.000 kroner årligt på at melde mig ud af Folkekirken.

[Tjek hvad du kan spare på Afmeldkirkeskat*](/go/afmeldkirkeskat/){: .btn .btn--large .btn--success}

## Brug pengene på at gøre noget godt

Du kan i stedet bruge pengene til at omlægge til bæredygtig varme, plante skov, hjælpe hjemløse eller bygge skoler i Afrika.

Jeg låner selv penge ud gennem crowdlending til [Lendahand](/go/lendahand/) og [Trine](/go/trine/). Det er risikabelt udlån, men hvis det lykkes så støtter min sparede kirkeskat altså udviklingen i tredjeverdens lande. Det har jeg det ret godt med!

## Hvad er konsekvenserne af at forlade Folkekirken?

Hvis du melder dig ud af Folkekirken, så mister du en række rettigheder.

* Du kan **ikke blive viet i kirken** (med mindre din livsledsager er medlem af Folkekirken).
* Du kan **ikke få en kirkelig ceremoni** i forbindelse med din begravelse. **Du kan stadig blive begravet på den lokale kirkegård**, men det foregår fra kapellet og uden præst. Prisen for en begravelse er ofte højere for folk, der ikke er medlem af Folkekirken. Du kan spørge hos din lokale kirke.
* Du kan **ikke stemme til menighedsrådsvalget** og heller **ikke have samtaler med din lokale præst**.

Derimod kan du stadig bruge kirken.

* Du **må gerne komme i kirken**.
* Dine **børn kan godt blive døbt** (og så bliver de altså meldt ind i Folkekirken.

Du kan læse mere om konsekvenserne på [bloggen på Afmeldkirkeskat*](/go/afmeldkirkeskat/).

## Hvordan melder jeg mig ud af Folkekirken?

Du kan [melde dig ud af Folkekirken](https://www.borger.dk/samfund-og-rettigheder/Medlemskab-af-folkekirken) på [forskellige måder](https://www.folkekirken.dk/om-folkekirken/medlemskab).

Jeg undersøgte forskellige elektroniske muligheder for at melde mig ud af Folkekirken, og her er dem jeg fandt:

* **Skriv en e-mail til kirkekontoret**. Skriv en e-mail til dit lokale Kirkekontor med de nødvendige oplysninger.
* **[Ateistisk Selskabs udmeldelse af Folkekirken](https://udmeldelsefolkekirken.dk/)**. Her kan du **gratis** melde dig ud af Folkekirken. Du taster dit CPR-nummer ind i deres formular, og der sendes en e-mail til kirkekontoret i dit sogn. Ateistisk Selskab tager forbehold for, at dine private data muligvis ikke afleveres sikkert, da sognene ikke er i stand til at modtage e-mails sikkert.
* **[Afmeldkirkeskat*](/go/afmeldkirkeskat/)**. Her bruger du dit NemID, så det er i teorien mere sikkert end formularen fra Ateistisk Selskab. Du betaler til gengæld også 189 kroner for servicen. Deres giver dig til gengæld en fin udregning over konsekvenserne.

Jeg anbefaler klart, at du *vælger en af de første to måder at melde dig ud af Folkekirken på*, da de er gratis.

Jeg skrev selv en **e-mail** med mit fulde navn, min fødeby og min fødselsdato. Kirkekontoret svarede tilbage allerede næste dag med en liste over konsekvenserne, og spurgte om jeg var sikker på, at jeg ville melde mig ud af Folkekiren?

Jeg bekræftede, og så var jeg udmeldt af Folkekirken. Det kan være, at processen er anderledes i dit sogn.

[Slip for kirkeskatten for 189 kroner*](/go/afmeldkirkeskat/){: .btn .btn--large .btn--warning}

- - -

## Hvordan kan jeg ellers spare penge?

Her gennemgår vi lidt mere grundigt forskellige måder at spare på. Hvis du gerne vil være finansiel uafhængig, så er det meget vigtigt, at du tænker over, hvad du bruger dine penge på. Ikke bare for at spare, men også for at finde ud af, hvad der er vigtigt for dig.

{% assign site_posts = site.posts | where: "tags", "spareråd" | sort: "date" %}

{% if site_posts.size > 0 %}
  {% for post in site_posts %}
    {% include archive-single-simple.html %}
  {% endfor %}
{% endif %}

- - -

{% include disclaimer.md %}