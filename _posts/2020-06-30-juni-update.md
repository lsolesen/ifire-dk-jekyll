---
title: "#18 juni - Tab på Flexfunding og stødt stigende formue"
permalink: /opdateringer/juni-2020-update/
category:
  - Opdateringer
tags:
  - rigdomsformularen
  - status
excerpt: "Investeringerne kører stadig på autopilot, tab på Flexfunding og nye investeringer i The Many."
feature_row:
  - image_path: https://imgcdn.saxo.com/_9788702260069/0x500
    alt: "Ét liv, én tid, ét menneske"
    title: "Ét liv, én tid, ét menneske"
    excerpt: "I _Ét liv Én tid Ét menneske_ kritiserer den danske filosof og erhvervsleder Morten Albæk idéen om, at man ved at sætte klarere grænser mellem arbejdstid og fritid, kan løse dette seriøse problem. Ifølge Morten Albæk findes svaret snarere ved at skabe sig et meningsfuldt liv."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/et-liv-en-tid-et-menneske_morten-albaek_haeftet_9788702260069
    btn_label: "Læs mere"
    btn_class: "btn--success"
  - image_path: https://imgcdn.saxo.com/_9780143115762/0x500
    alt: "Your Money or Your Life"
    title: "Your Money or Your Life"
    excerpt: "Start the new year with a fully revised edition of one of the most influential books ever written on personal finance with more than a million copies sold"
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762
    btn_label: "Læs mere"
    btn_class: "btn--success"
---

Tak fordi du kigger forbi for at følge med i min rejse mod økonomisk frihed.

Det har økonomisk set ikke sket så meget i denne måned. Dog har jeg lige lavet et bankskifte for at få en bank med færre gebyrer end min nuværende.

Ellers venter jeg på at kunne få lov til at overføre flere penge til min aktiesparekonto, så pengene kan komme ind og hygge sig i nogle passive investeringsforeninger.

**The Many (tidl. Brickshare)** åbnet et nyt projekt. Jeg har investeret i [Copenhagen TRUST hos The Many\*](/go/themany/), hvor jeg først skal betale, når de finder en god og solid ejendom. Hvis du også vil investere hos <del>[Brickshare\*](/go/brickshare/)</del><ins>[The Many\*](/go/themany/)</ins>, så kan du bruge mit [link\*](/go/brickshare/) og så får vi begge 250 DKK at investere for.

## Bankskifte

Det var tid til et bankskifte, fordi kravene i SparNord var blevet for besværlige for at opretholde Stjernekonto-status. Og når man ikke kan opretholde Stjernekonto-status, så eksploderer gebyrerne.

Jeg [undersøgte priser på en lang række banker]({% link _posts/2020-05-14-bankpriser.md %}), og jeg ringede til flere banker. Jeg ville først og fremmest gerne have en bank uden gebyrer for helt almindelige transaktioner som overførsel mellem banker og betaling af girokort. 

Jeg var først interesseret i Lån & Spar, fordi de har deres 3%-konto. De gjorde det imidlertid klart, at jeg skulle samle alle aktiviteter - inkl. Nordnet og Saxo i Lån & Spar for at kunne få kontoen. Så tjekkede jeg Arbejdernes Landsbank og Coop Bank, som begge var gebyrfrie. Jeg tjekkede begge på Trustpilot, og der vandt Coop Bank relativt stort.

Pr. 29. juni 2020 så Trustpilotanmeldelserne sådan her ud for de to banker.

| | Arbejdernes Landsbank | Coop Bank |
|-|-|-|
| Oversigt | [Trustpilot](https://dk.trustpilot.com/review/www.albank.dk) | [Trustpilot](https://dk.trustpilot.com/review/coopbank.dk) |
| Anmeldelser | 33 | 1.273 | 
| Rating | 1,5 | 4,2 |

Læg i øvrigt mærke til at Arbejdernes Landsbank ikke har tilegnet sig sin Trustpilot-side.

Valget faldt altså på Coop Bank. Man skal være medlem af Coop for at blive bankkunde, men det var jeg allerede. Det så let ud at oprette en ny konto på deres hjemmeside, men jeg løb alligevel ind i et enkelt lille problem.

Jeg blev nemlig afvist. Jeg ringede til deres kundeservice, og jeg fandt ud af, at det er fordi jeg har sat en [Kreditadvarsel på mig selv på borger.dk](https://www.borger.dk/internet-og-sikkerhed/Identitetstyveri/Kreditadvarsel). Det er jo betryggende at vide, at kreditadvarslen virker til det den er var installeret til.

## Investeringer

Værdien af mine investeringer stiger stille og roligt, selvom jeg laver noget mindre arbejde med dem - og trods crowdlendingudfordringerne.

{% include figure image_path="/assets/images/status/formue-2020-juni.jpg" caption="Investeringer med frie midler siden min rejse for alvor startede i 2019." %}

### Værdipapirer

Mine investeringer har igen fået lov til at passe sig selv i denne måned, og jeg venter på at aktiesparekontoen er klar til at modtage flere penge. 

Min **interne rente er på 3,54%** over alle de år, jeg har investeret i værdipapirer. Det er klart de udbyttebetalende danske indeksfonde, jeg har haft bedst held med i min portefølje.

Jeg har brugt rigtig lang tid på at skrive nogle artikler om, hvorfor en passiv, buy and hold strategi formentlig vil passe langt de fleste mennesker. Jeg har lavet en [samlet liste over mine artikler om investeringer her](/investering/).

Lige nu afspejler mine investeringer ikke, hvad jeg allerhelst vil gøre med investeringerne. Men de er også en måde for mig at lære mere om investeringer, så jeg kan dele det her på bloggen.

Hvis du vil læse mere om sammensætningen af mine egne fysiske investeringer, så kan du se den i min [oversigt over alle mine egne investeringer](/investeringer/). Her kan du også se, hvilke værktøjer jeg bruger.

[Gratis investeringsplan fra Nord\*](/go/nord/){: .btn .btn--large .btn--info } [Kurtagefri E-Toro\*](/go/etoro/){: .btn .btn--large .btn--success }

### Crowdlending

Tidsforbruget med at holde styr på investeringerne i crowdlending er med til at gøre mig mere struktureret og kræsen i forhold til, hvad der giver mening. Jeg bruger meget tid på at følge med på de enkelte platforme for at følge med, og jeg synes det er vigtigt selv at være investeret i platformene.

Jeg har en **intern rente på 3,01% på crowdlending**. Det skyldes jo bl.a. tabene i **Envestio**, men i dag har jeg lige udfyldt mit _claim_ i forhold til den konkurssag, der køres mod dem snart. Måske kan jeg få noget af det tabte igen. 

**Grupeer** er også vågnet lidt op igen. Fx har jeg skullet opdatere mine KYC-informationer (Know Your Customer), og de er begyndt at tilskrive renter igen. Spørgsmålet er imidlertid om det bare er et røgslør. Jeg har endnu ikke afskrevet Grupeer i min portefølje, men forventer ikke at modtage pengene.

Men at den interne rente er gået ned skyldes også, at det ikke lykkedes **Flexfunding** at få ret meget tilbage i konkurssagen mod Samfundstanken. Jeg havde et relativt stort beløb investeret der, så der tabte jeg 4.239 DKK.

{% include figure image_path="/assets/images/status/p2p-xirr-2020-juni.jpg" caption="Interne rente på crowdlending denne måned" %}

I løbet af maj har jeg **et tab på 1.126 DKK på crowdlending**. Husk at renteindtægter er urealiserede indtil de er trukket ud fra platformen. Det vidner 2020 desværre alt for godt om for mig, hvor jeg har haft tab i tre ud af 6 måneder.

Heldigvis er jeg samlet stadig i plus.

Jeg har været relativt imponeret af [Trine\*](/go/trine/), hvor jeg stadig har over 7% i intern rente, og selvom de specialiserer sig i bæredygtige projekter i Afrika, så ser det foreløbig ud til at være nogenlunde godt styr på virksomhederne, der lånes penge ud til. De er også gode til at informere om evt. udfordringer, og hvordan de håndterer dem. 

Hvis du bruger mit [mit link til Trine\*](/go/trine/), så får vi begge 10 EUR at investere for.

<del>[Brickshare\*](/go/brickshare/)</del><ins>[The Many\*](/go/themany/)</ins> er dansk crowdfunding af ejendomme, hvor man ender med at få andelsbeviser i ejendommene og modtager løbende udbytter fra huslejer. Jeg er investeret i tre ejendomme, men ville egentlig gerne investere i flere, så har skrevet mig på venteliste på resten. Der har jeg stået i mere end et halvt år nu, og der har stadig ikke åbnet sig nogen muligheder.

Det er fedt at jeg er begyndt at få udbytter fra min <del>[Brickshare\*](/go/brickshare/)</del><ins>[The Many\*](/go/themany/)</ins>-investeringer, og når jeg samtidig tracker ejendomsværdien, så er min interne rente lige nu sneget sig op på 0,21%. Det er ikke så meget, men investeringerne er langsigtede og ejendomspriserne vil forhåbentlig over tid gå opad.

Heldigvis har de åbnet et nyt projekt. Jeg har investeret i [Copenhagen TRUST hos The Many\*](/go/themany/), hvor jeg først skal betale, når de finder en god og solid ejendom. Hvis du også vil investere hos <del>[Brickshare\*](/go/brickshare/)</del><ins>[The Many\*](/go/themany/)</ins>, så kan du bruge mit [link\*](/go/themany/) og så får vi begge 250 DKK at investere for.

Jeg har også skrevet et indlæg, hvor jeg [samler op på mine erfaringer gennem tre år med de tre danske crowdlending sites; Kameo, Flexfunding og The Many](/dansk-crowdlending/).

Du kan se en status over [alle mine crowdlending investeringer](/crowdlending/), og hvordan jeg gruperer dem i privatlån, udviklingsprojekter og ejendomme.

[10 EUR på Trine\*](/go/trine/){: .btn .btn--large .btn--warning } [250 DKK The Many\*](/go/themany/){: .btn .btn--large .btn--info }

## Opsparing

### Kontant

Jeg er lige blevet flyttet over i den nye bankafdeling af [Lunar\*](/go/lunar/). Hvis jeg kun skulle bruge en konto, så ville jeg helt sikkert have nøjes med Lunar.Du kan få et gratis betalingskort og 50 kroner, hvis du bruger [mit link til at åbne din Lunar-konto\*](/go/lunar/).

Men jeg skal bruge flere konti, og jeg vil ikke betale for Premium-Lunar. Jeg har derfor valgt at skifte SparNord ud med Coop Bank. Det har jeg skrevet lidt om ovenfor.

Øvrige kontanter står hos [Norwegian Bank](/go/norwegian/)-opsparingskonto, hvor jeg får 0,3% i rente. Jeg har udenlandsk valuta stående hos [Revolut\*](/go/revolut/), som jeg virkelig er godt tilfreds med. Du kan **få et gratis betalingskort** ved at bruge [mit link til at registrere dig hos Revolut\*](/go/revolut/). 

{% include cta-redirect title="Lunar" class="success" %}

Jeg havde i denne måned lidt udfordringer med mit [Curve\*](/go/curve) kort, som jeg ellers er ret glad for. Det havde problemer med deres infrastruktur, men da kortet jo bare er en overbygning på mine andre kort - og jeg ikke var i udlandet og havde brug for valutaveksling - så brugte jeg bare de underliggende betalingskort. Det var gode til at informere om problemerne, og på en dag havde de fikset ellers relativt betydelige udfordringer med deres infrastruktur.

Du får fem EUR ved at bruge [mit link til at registrere dig hos Curve\*](/go/curve/).

[Få Revolut\*](/go/revolut/){: .btn .btn--large .btn--info } [Få Curve\*](/go/curve/){: .btn .btn--large .btn--danger }

## Kryptovaluta

Jet tracker stadig min kryptovaluta i Portfolio Performance, og der er ikke sket så meget i denne måned, så [min status fra sidste måned gælder stadig](/crypto-1-aar/). 

Jeg har en **intern rente samlet på mine investeringer i kryptovaluta på -1,14%**, hvilket skyldes Cred, Ripple og Stellar Lumens meget dårlige interne rente. Hvis jeg udelukkende havde investeret i Bitcoins, så ville det have gået mig noget bedre, da den lige nu har en intern rente på 50%.

Husk at du stadig kan tjene kryptovaluta ved at følge [Coinbase Earn\*](/go/coinbase/)-programmet. [Jeg har skrevet et indlæg om de lærerige gratis kurser på Coinbase](/coinbase-earn/), hvor du bliver betalt i kryptvaluta.

[Få 10EUR til Bitcoins på Coinbase\*](/go/coinbase/){: .btn .btn--large .btn--info } [Kraken\*](/go/kraken/){: .btn .btn--large .btn--success }

## Passiv indkomst

Jeg har i denne måned **tjent 153 kroner på passiv indkomst**. Jeg valgte i sidste måned at fjerne Google Adsense fra mine sites, fordi det genererede for lidt og satse på at lave flere og bedre søgeoptimerede opslag. 

Jeg gik i gang med at følge rådende fra _Income School_ i forhold til at lave nogle gode blogindlæg. Jeg skrev i sidste måned [dette blogindlæg om Income School og deres tilgang til søgeoptimering](/tjene-penge-blogge/).

Jeg har især satset på [motionsplan.dk](https://www.motionsplan.dk), hvor jeg de to seneste måneder har skrevet 31 blogindlæg. De er naturligvis ikke begyndt at ranke på Google endnu, men jeg håber meget, at det snart sker.

Desuden har jeg skrevet lidt blogindlæg efter metoden på [cykel-ruter.dk](https://www.cykel-ruter.dk), så tjek det ud, hvis du gerne vil ud og cykle lidt.

Jeg kommer de kommende måneder til at fortælle lidt mere om, hvordan det går med besøgende på de forskellige sites.

Hvis der er andre detaljer, du kunne være interesseret i, så må du endelig skrive i kommentarerne. Du kan også se [den helt aktuelle status for min samlede portefølje](/portfolio/).

{% include disclaimer.md %}
