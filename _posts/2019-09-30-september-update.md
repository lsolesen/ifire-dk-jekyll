---
title: "#9 September - både aktier og crowdlending går op"
permalink: /opdateringer/september-update/
header:
  overlay_image: /assets/images/posts/playstation-lunarway.jpg
  caption: Min datters Playstation (med LunarWay klistermærke)
category:
  - Opdateringer
tags:
  - rigdomsformularen
  - status
excerpt: "September måned har budt på nye investeringer i EvoEstate og Revolut Trading - og så ellers en rekordindtjening på crowdlending."
feature_row:
  - image_path: https://imgcdn.saxo.com/_9780143115762/0x500
    alt: "Your Money or Your Life"
    title: "Your Money or Your Life"
    excerpt: "Start the new year with a fully revised edition of one of the most influential books ever written on personal finance with more than a million copies sold"
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762
    btn_label: "Læs mere"
    btn_class: "btn--success"
    rel: sponsored nofollow noopener
---

Tak fordi du kigger forbi. Det har været en fornuftig måned både for aktier og værdipapirer, men også for crowdlending.

Jeg har i denne måned investeret lidt i [EvoEstate\*](/go/evoestate/), og jeg har eksperimenteret lidt med [Revolut Trading\*](/go/revolut/) med kurtagefri aktiehandel.

Jeg har nu holdt fast i mit købestop i over et halvt år, hvilket er ret tilfredsstillende, men jeg klarer mig nok ikke til jul, hvis jeg vil blive ved med at gå med strømper.

Desuden har jeg [undervist lidt forbrug, opsparing og investeringer for en flok unge mennesker](/ung-rigdomsformel/). Først og fremmest med fokus på om man kan identificere noget forbrug, som ikke giver rigtig værdi til ens liv. Kan man så investere det ekstraforbrug og nyde effekten af renters rente. De penge man sparer på at undgå ekstraforbruget, kan man jo netop sagtens have råd til at miste, så derfor er min pointe, at man ikke behøver at spare dem op, men kan investere dem direkte i noget afkastgivende. Og når valget kommer til at stå mellem unødvendigt forbrug og investeringer, så tager vi også et skridt mod at et mere bæredygtigt samfund.

Til det formål har jeg leget lidt med en [Renters Rente](/renters-rente/)-beregner, som giver en god grafisk overblik over, hvad effekten af afkaststørrelse og tiden betyder.

Jeg giver stadig mine børn renter, og jeg har lige [foræret min nevø et depot på Nordnet - og han gør sig virkelig fine tanker om det at investere](/nevo-rigdomsformel/).

Mine børn er måske ved at blive lidt for påvirkede af vores fælles snakke om at tænke grundigt over sit forbrug. Min ældste har i hvert fald lige lavet en "Playstation" ved hjælp af en æggebakke - og så er de begyndt at styre hinanden rundt i stuen.

> Jeg synes bare, at det er sjovt at styre, som hun siger.

{% include figure image_path=page.header.overlay_image alt=page.header.caption %}

Min samlede _net worth_ er fortsat stigende, hvilket er ret motiverende.

## Hvornår er har jeg FIRE?

Jeg er jo kommet lidt sent i gang med at søge finansiel uafhængighed, men derfor er det sjovt at se, hvornår man reelt kunne blive helt finansielt uafhængig.

Jeg har læst [Your money or your life](http://www.yourmoneyoryourlife.com), som du også kan se præsenteret i denne relativt korte video.

{% include video id="nwYS7JcFpy0" provider="youtube" %}

Jeg har fulgt Step 8 i bogen og kigget på mine gennemsnitlige udgifter til regninger modsvaret af, at jeg teoretisk set kan trække 4% ud fra min investering hvert år. Denne graf har jeg lavet månedeligt, og når linjerne krydser hinanden, så behøver jeg ikke nogen almindelig indkomst for at kunne betale mine regninger.

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=1861475684&amp;format=image"></iframe>

{% include feature_row type="left" %}

## Investeringer

Jeg har kigget lidt på fordelingen af mine investeringer, og lige nu er min vægt af crowdlending blevet lige lovlig stor med lidt mere end 30% af min samlede portefølje. Jeg vil i de næste måneder overveje, hvordan jeg kan rebalancere lidt, så det kommer ned på omkring samlet 20%. Du kan altid dykke lidt ned i min [samlede portefølje](/portfolio/), men jeg har også lavet nogle oversigtssider over mine investeringer i [værdipapirer](/investeringer/) og [crowdlending](/crowdlending/) - og desuden i det jeg egentlig har kaldt opsparing [kryptovaluta](/cryptovaluta/).

| Type                        | Start | Fordeling |
|-----------------------------|-------|-----------|
| Investering i værdipapirer  | 2019  | 56%       |
| Crowd lending               | 2017  | 24%       |
| Ejendomsinvestering         | 2019  | 8%        |
| Investering i træ           | 2019  | 1%        |
| Kryptovaluta                | 2019  | 1%        |
| Kontant opsparing           | 1976  | 10%       |

### Værdipapirer

Mine porteføljer har stået og passet sig selv et stykke tid. Jeg har tilført penge gennem månedsopsparingen, men har ellers mest overvåget porteføljen for at se om mine Danske Bank og Nordea-bankaktier er ved at være modne til at sælge. Det er de så ikke endnu. Heldigvis forventer jeg, at de på sigt stiger, og at de betaler et fint udbytte. Men samlet klarer alle de porteføljer, hvor jeg selv har udvalgt nogle enkeltaktier klart dårligere end de porteføljer, hvor jeg har købt passive indekser.

Ellers er aktiemarkedet er gået opad i forhold til sidste måned.

Min samlede investeringer i aktier og obligationer har krydset en million kroner, og den **samlede _urealiserede værdistigning_ i september har været 44.944 DKK**. Jeg har en vægtet gennemsnitlig intern rente på 3,99% på mine værdipapirer.

Min portefølje bestående hovedsageligt af SparInvests passive indekser har haft en intern rente på 10%, hvilket absolut er godkendt.

Jeg har også fået lidt spørgsmål om min Growth Porteføjle inspireret af Obvious Investor og valget af REITs i porteføljen. Porteføljen består af ETF’er der tracker hhv. aktiemarkedet, obligationsmarkedet, guldmarkedet. På REIT valgte jeg at købe de tre REITs foreslået af Obvious Investor i stedet for en ETF. Pga. beskatningen af ETF’er som kapitalindkomst fastholder jeg foreløbig denne sammensætning foreløbigt. Især guld har været rigtig godt i porteføljen med en stigning på mere end 20% siden jeg startede porteføljen. Samlet har porteføljen en intern rente på mere end 18%.

Jeg er også gået i gang med at _købe firmaet i stedet for produktet_ ved at købe lidt aktier for småbeløb gennem [Revolut Trading\*](/go/revolut/), fordi handlerne er kurtagefri. Og på Revolut kan man faktisk købe mindre end en hel aktie. Jeg har købt en lille portion aktier i alle de solide amerikanske udbytteaktier, jeg er interesseret i. Desværre er dollarkursen så høj i øjeblikket, at jeg synes, at det er forbundet med en valutarisiko også. Men det rigtig fede ved Revolut er jo, at jeg bare kan lade pengene stå i USD og senere bruge dem i den valuta.

Mine **robotinvestorer** fra Darwin og [Nord\*](/go/nord/) har i denne måned igen præsteret ret fornuftigt. Selvom omkostningerne samlet er lidt højere end de porteføljer, jeg selv vedligeholder, så er det godt nok smart til folk, som ikke selv vil tænke så meget på investeringer i værdipapirmarkedet.

[Få en gratis investeringsplan fra Nord.investments\*](/go/nord/){: .btn .btn--large .btn--info}

Min **copytrading på Etoro** klarer sig udemærket. Jeg følger dog to tradere, som tager høj risiko, som har haft en del tab, og derfor er den samlede portefølje i minus i øjeblikket. Jeg fastholder dem i porteføljen og giver dem en mulighed for at tjene det tabte ind igen. Pga. dollarkursen sætter jeg dog ikke mere ind på Etoro lige nu - og jeg lader investeringen passe sig selv.

Du kan se [indtjeningen i min portefølje med værdipapirer](/investeringer/).

### Crowdlending

{% include crowdlending-warning.html %}

Min ældste crowdlending platform er [Flexfunding](/platform/flexfunding/), som jeg overordnet set egentlig stadig er tilfreds med. Men i løbet af september er tre lån i restance pga. konkurs i selskaberne, jeg har lånt penge til. Det bliver interessant at se, hvor dygtige Flexfunding er til at få inddrevet det skyldige beløb. Jeg reinvesterer fortsat mine penge på platformen, som fortsat har en (meget begrænset) stigende intern rente, men øger ikke min investering.

Jeg har min største investering i [Mintos\*](/go/mintos/). Min interne rente er faldet lidt i løbet af september, men det hænger formentlig først og fremmest sammen med at jeg kraftigt har øget min investering i Mintos. Hovedparten af min investering  har jeg lagt over i _Invest & Access_, fordi jeg oplever _cash drag_ på min _auto invest_. Jeg holder fortsat en intern rente over 13% - og nyder også at jeg har hurtig likviditet på denne måde, hvis det bliver nødvendigt.

[Få 12%+ på Mintos\*](/go/mintos/){: .btn .btn--large .btn--info}

Jeg bruger [Bondora\*](/go/bondora/) til flere opsparinger med omkring 6,5% i rente, fordi jeg gerne vil have nogle penge, hvor jeg kan få endnu hurtigere likviditet end Mintos _Invest & Access_ (hvor jeg jo kun kan hæve beløbet fra lån, der ikke er _late_).

Min bedste platform i form af afkast er [Crowdestor\*](/go/crowdestor/), som i denne måned er kravlet op over 10% i intern rente. Der er masser af lån på platformen, og renterne er altså relativt høje.

[Crowdestor\*](/go/crowdestor/) er en af mine yndlingsplatforme, men oprindeligt havde jeg skrevet, at jeg var nået op på en intern rente på 14%. Der havde jeg imidlertid brugt en forkert dato, så den interne rente var i stedet på omkring 10%.
{: .notice .notice--info }

Derudover er [Grupeer\*](/go/grupeer/) stabil på over 13,5% - og platformen kører bare af sig selv. [Envestio\*](/platform/envestio/) er jeg også endelig nået over 11% i afkast, men der er fortsat ikke så mange projekter, selvom det har været bedre i løbet af september. På [FastInvest\*](/go/fastinvest/), [RoboCash\*](/go/robocash/), [Lenndy\*](/go/lenndy/) og [PeerBerry\*](/go/peerberry/) har jeg en intern rente på omkring 11%, hvilket også er tilfredsstillende.

Da jeg skal rebalancere min samlede portefølje lidt, så overvejer jeg lidt om jeg skal sænke min investering i [Iuvo\*](/go/iuvo), hvor jeg har en intern rente på omkring 8% og [FastInvest\*](/go/fastinvest/), fordi de endnu ikke har formået at gøre platformen transperant, selvom de har fået spørgsmålet fra _communitiet_ mange gange. Men begge platforme fungerer sådan set ret upåklagelige ift. hvor lette de er at bruge - og at afkastet er relativt stabilt.

Samlet har jeg i løbet af september **tjent 3.659 DKK på renter i crowdlending**. Den almindelig crowdlending giver i en vægtet gennemsnitlig intern rente på 9,50%.

De fleste af platformene med særligt fokus på ejendomme er endelig begyndt at give en positiv intern rente efter etableringsomkostninger. Efter syv måneder så giver denne type investering for første gang en vægtet gennemsnitlig intern rente over 1%.

I næste måned forventer jeg, at jeg når over 4.000 DKK i indtjening fra crowdlending.

Du kan se [indtjeningen i min portefølje med crowdlending](/crowdlending/).

[Få 5 EUR hos Bondora\*](/go/bondora/){: .btn .btn--large .btn--success}

### Træer og bæredygtige investeringer

Jeg investerer i solenergi og andre udviklingsprojekter gennem [Trine\*](/go/trine/) - og investeringerne har efterhånden rundet de 4% i intern rente, hvilket jeg er rigtig god tilfreds med. Hos [Lendahand\*](/go/lendahand/) er der mulighed for at finde mange spændende udviklingsprojekter - og jeg ser frem til at det første afkast begynder at tikke ind omkring nytår. Jeg afventer også stadig at den kamel, jeg har købt sammen med ungerne i [Agrikaab\*](/go/agrikaab/) begynder at give lidt afkast. Men alt i alt er jeg med i alle disse projekter, fordi jeg håber, at de kan gøre en forskel i verden. Det føles noget bedre end at donere pengene væk. <ins>**Agrikaab lukkede ned marts 2020 og vi har sandsynligvis mistet hele vores investering i projektet.**</ins>

[Invester hos Trine\*](/go/trine/){: .btn .btn--large .btn--warning}

Jeg har købt nogle træer [i Better Globe](/platform/betterglobe/). Lige nu investerer jeg ikke i flere træer, men kunne godt tænke mig at finde lignende projekter.

[Køb træer hos BetterGlobe og få op til 13% afkast\*](/go/betterglobe/){: .btn .btn--large .btn--success}

## Opsparing

### Kontant

Min kontante opsparing står hos [Lunar\*](/go/lunar/), som nu giver **4% cashback** på de første 50.000 kr året ud, når man bruger deres betalingskort og har Nemkonto hos dem. De resterende penge står hos [Norwegian Bank](/go/norwegian/)-opsparingskonto, hvor jeg får 0,7%.

{% include cta-redirect title="Lunar" class="success" %}

[Gratis valutaveksling med Revolut\*](/go/revolut/){: .btn .btn--large .btn--info}

### Guld og sølv

Jeg følger guldmarkedet gennem en ETF i en af mine værdipapirporteføljer, men overvejer i øjeblikket ellers ikke indkøb af fysisk guld og sølv.

### Kryptovaluta

Igen en rigtig dårlig måned for mine kryptovaluta-investeringer. Cred (LBA) - som jeg købte for at få lidt højere renter på Uphold - er faldet med 77%, siden jeg købte dem. Stellar Lumens (XLM) - jeg købte pga. _inflation pools_ er faldet med 38%. Ripple (XRP) og Tezos (XTZ) er begge faldet omkring 20%. Bitcoins holder skansen med en stigning på 30%, men det er ikke nok til at gøre så meget ved et **_urealiseret samlet tab_ på omkring 1.900 DKK** på kryptovalutainvesteringen. Porteføljen får lov til at stå og passe sig selv. Hvordan fremtiden i denne portefølje skal se ud, ved jeg ikke i øjeblikket.

Jeg har dog sat en _vault_ på [Revolut\*](/go/revolut/) til at spare lidt småpenge op, hver gang jeg bruger mit Revolut-kort. Opsparingen har jeg lavet i Bitcoins, for så får jeg købt lidt Bitcoins hen ad vejen. Lige nu er jeg lidt i tvivl, om jeg bare skulle lave en _vault_ med rede penge, så jeg i stedet kunne bruge Revolut Trading lidt mere.

[Køb Bitcoins på Coinbase og få op til 66DKK bitcoins\*](/go/coinbase/){: .btn .btn--large .btn--info}

## Passiv indtægt

Jeg nåede aldrigt at få lavet tre Amazon affiliate salg, så jeg venter lige med at tilmelde mig igen, indtil jeg kan få mine sites til at få endnu flere besøgende. [Fodboldens Legestue](http://www.legestue.net), [Motionsplan](http://www.motionsplan.dk) og [Cykelruter og -ferie](http://www.cykel-ruter.dk) er ikke oprettet med det formål, men jeg har forsøgt at sætte reklamer på de forskellige sites for at få en lille indtjening.

Og det er lykkes at få en **lille indtjening på 27,98 DKK**. Det er jo nærmest det samme som ingenting, men jeg laver fortsat små forbedringer på de forskellige sites, som forhåbentlig på et tidspunkt betyder at de får flere besøgende.

## Planer for den næste måned

I løbet af oktober vil jeg i gang med at rebalancere min portefølje lidt. Crowdlending fylder måske lidt for meget i øjeblikket, men jeg ville gerne lige vente med at for alvor at rebalancere før aktiemarkedet er lidt lavere. Jeg har jo en god intern rente i crowdlending-markedet.

Jeg har besluttet mig for, at de enkelte platforme i crowdlending skal vurderes i løbet af juleferien - og om jeg skal fortsætte på dem. Men jeg vil allerede i løbet af oktober gøre lidt klar til det, hvis jeg har en forventning om, at jeg skal trække penge ud af en platform.

Jeg vil også til at gøre mig lidt klar til skat. Jeg har i øjeblikket en del, der skal beskattes som kapitalindkomst. Men jeg vil i løbet af oktober regne på, hvad jeg kan forvente i forhold Skat. Derved kan jeg også begynde at sætte lidt penge til side, så jeg kan få betalt den hurtigst muligt, når det bliver aktuelt.

{% include disclaimer.md %}
