---
title: "Videre med bæredygtige aktier og obligationer #3?"
permalink: /investering-vol3/
last_modified_at: 2019-04-08T09:16:18+02:00
category:
  - Investering
tags:
  - investering
  - aktier
  - obligationer
  - bæredygtighed
excerpt: "Jeg satser primært på passive investeringsforeninger og ETF’er i min værdipapir-portefølje. Hvilke bæredygtige muligheder er der?."
---

Nu har jeg efterhånden fået gang i min portefølje med aktier og obligationer - og derfor vil jeg kigge lidt på, hvordan jeg kan **påvirke verden med mine penge gennem bæredygtige og klimabevidste investeringer**. Jeg satser primært på passive investeringsforeninger og ETF’er i mine egne investeringer, men fortæller også her lidt om aktive investeringsforeninger.

> ”Investerer du 39,000kr i Triodos Renewables Energy Fund svarer den grønne energi fonden genererer til en gennemsnitlig danskers CO2 forbrug.”
> \- Den grønne tænketank CONCITO ([via](https://www.svaneshoppen.dk/guide-til-baeredygtige-investeringer))

Jeg synes CO2 generelt fylder for meget i debatten om bæredygtighed og klimabevidsthed, men derfor er det stadig et bonus, at man kan gøre en forskel med sine penge. Jeg er inspireret i, hvad der udgør [logikken for bæredygtige investeringer](https://www.ted.com/talks/chris_mcknett_the_investment_logic_for_sustainability/transcript?language=da).

<div style="max-width:854px"><div style="position:relative;height:0;padding-bottom:56.25%"><iframe src="https://embed.ted.com/talks/lang/da/chris_mcknett_the_investment_logic_for_sustainability" width="854" height="480" style="position:absolute;left:0;top:0;width:100%;height:100%" frameborder="0" scrolling="no" allowfullscreen></iframe></div></div>

## Hvilke typer investeringsformer findes der? 

1. **Traditionelle investeringer.**  
Investeringerne har fokus på finansielt afkast og foregår typisk i traditionelle aktier, obligationer, investeringsfonde og ETF’er.
2. **Ansvarlige investeringer.**  
Investeringerne foregår på baggrund af negativ screening. Typisk indeholder _ansvarlige investeringer_ ikke våben, kul eller tobak. Forretningsområderne kan også vælges ud fra en positiv screening, hvor investeringerne foregår i de bedste udgaver i forretningssektoren. 
3. **Bæredygtige investeringer.**  
Investeringerne udvælges særligt fordi virksomhederne tænker bæredygtigt. Et par eksempler er Triodos, Parvest og SDG Invest.
4. **Impact investering.**  
Investeringerne er målrettede for at løse samfundsmæssige udfordringer, fx sociale eller miljømæssige forhold. Formålet er at pårvirke en sektor, men stadig få finansielt afkast.
5. **Filantropi.**  
Her handler det om at donere til projekter med konkrete formål, du kan støtte op om. Du giver pengene væk, og du får ingen afkast.

I denne forbindelse vil jeg lige nævne forkortelsen **ESG**. Det står for _environmental_, _social_ og _governance_. I bund og grund handler det om, at firmaerne tager ansvar for miljømæssige, sociale og etiske problemstillinger. Du kan få forklaret begrebet i denne korte video fra Nordea Invest.

{% include video provider="youtube" id="lo7d4cgUXBM" %}

Jeg vil allerhelst bruge mine penge på bæredygtige investeringer og _impact_-investeringer. De årlige omkostninger er dog også større, og samlet set - og helt egoistisk - vil jeg også gerne have et fint finansielt afkast på mine investeringer.

## Morningstars bæredygtighedsrating

Jeg har slået alle værdipapirerne i denne artikel op på [Morningstar](http://www.morningstar.dk/dk/). Morningstar er et uafhængigt analysebureau, der er kendt for at rangordne investeringsafdelinger overalt i verden. De har to forskellige kategorier. De giver fra en til fem **stjerner** alt efter hvor godt investeringsafdelingerne klarer sig målt på afkast, risiko og omkostninger. De giver også fra en til fem **globusser** alt efter, hvor bæredygtige de enkelte investeringsafdelinger er. 

Dog skal man være opmærksom på, at bæredygtighedsratingen ikke er absolut, men relativ. Det betyder, at bæredygtighedsratingen kigger på, hvor bæredygtige de udvalgte produkter er i forhold til sektoren, de er udvalgt fra. Det betyder fx, at fonde med fossile brændstoffer og kul i porteføljen godt kan få en god rating, hvis bare de udvalgte aktier og obligationer er bedre end gennemsnittet i branchen. På den anden side betyder det også, at [BlackRock iShares Global Clean Energy UCITS ETF USD (Dist) (EUR)](http://www.morningstar.dk/dk/etf/snapshot/snapshot.aspx?id=0P0000I4PL) kun får tre ud af fem globusser i bæredygtighedsratingen. 

Morningstars bæredygtighedsrating er derfor ikke uden forståelsesmæssige udfordringer, og man skal stadig læse grundigt på de enkelte værdipapirer. 

## Bæredygtighed i de danske passive indeksfonde

De passive indeksfonde har samlet lavere omkostninger end de aktive fonde. Danske Sparinvest har en række fonde, som ofte bliver fremhævet, hvis man gerne vil investere med lave omkostninger, og de har også et par indekser, hvor etikken og bæredygtigheden er i højsædet.

De følgende fonde hører til i min portefølje. De er alle udbyttebetalende fonde, og derfor kan de være med til at skabe en passiv indkomst undervejs. [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG) “repræsenterer top 10% af de ledende sustainability-selskaber i 57 industrigrupper fordelt på 51 lande”. _[Sparinvest INDEX Globale Aktier – Etik KL](http://www.morningstar.dk/dk/funds/snapshot/snapshot.aspx?id=F00000XLK7)_ har lavet en etisk screening og sorteret fx våben fra og har valgt ESG-ratede selskaber og aktier.

| Værdipapir                                                                                                            | ÅOP   | Morningstar rating                       | Bæredygtighed                            | Sustain. score |
|-----------------------------------------------------------------------------------------------------------------------|-------|------------------------------------------------|------------------------------------------|----------------|------------------|-------|
| [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) | 0,59% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 49,28          |
| [Sparinvest INDEX Globale Aktier – Etik KL](http://www.morningstar.dk/dk/funds/snapshot/snapshot.aspx?id=F00000XLK7)  | 0,58% |                                          | &#x26AB;&#x26AB;&#x26AB;&#x26AA;&#x26AA; | 49,74          |
| [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG)             | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | 55,42          |
| [Sparinvest INDEX Emerging Markets KL](http://www.morningstar.dk/dk/funds/snapshot/snapshot.aspx?id=F00000MES0)       | 0,85% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 45,26          |
| [Sydinvest Morningstar Global Markets Sustainability Leaders KL](http://www.morningstar.dk/dk/funds/snapshot/snapshot.aspx?id=F000011JG6)       | 0,50% |                                          | &#x26AB;&#x26AB;&#x26AB;&#x26AB;&#x26AB; | 65,39          |

## Aktive investeringsforeninger og sustainability

### Triodos Banks fonde, fx gennem Merkur Andelskasse

Merkur Andelskasse er et rigtigt godt bud på en bank, hvis du går op i bæredygtighed. De har mange gode tilbud, fx [Merkur andele](https://www.merkur.dk/investeringer/vaerdipapirer/merkur-andele/) (som gør, at Merkur kan låne penge ud til andre bæredygtige projekter). Merkur har en række [forslag til bæredygtige, sociale og etiske investeringer](https://www.merkur.dk/investeringer/vaerdipapirer/). 

Her ser fx de [svanemærkede fonde](https://www.merkur.dk/investeringer/svanemaerkede-investeringer/) fra  [Triodos Bank](https://www.triodos.com/vision-on-impact) spændende ud. Triodos Bank deler værdier med Merkur og tænker først og fremmest på impact investeringer. Det er **aktive fonde**. Du kan investere i [Triodos Renewables Europe Fund](https://www.merkur.dk/investeringer/vaerdipapirer/triodos-renewables/) (sol-, vind og batteriprodukter), [Triodos Sustainable Bond Mixed Fund](https://www.merkur.dk/investeringer/vaerdipapirer/triodos-sustainable-mixed/) (de bedste aktier og obligationer i firmaer for bæredygtighed), [Triodos Sustainable Pioneer Fund](https://www.merkur.dk/investeringer/vaerdipapirer/triodos-sustainable-pioneer/) (bæredygtig innovation) og [Triodos Sustainable Equity Fund](https://www.merkur.dk/investeringer/vaerdipapirer/triodos-sustainable-equity/) (fx bæredygtig transport).

| Værdipapir                                                                                                                       | ÅOP   | Morningstar rating                       | Bæredygtighed                            | Sustain. score |
|----------------------------------------------------------------------------------------------------------------------------------|------|------------------------------------------|------------------------------------------|----------------|
| [Triodos Renewables Europe I Acc](http://www.morningstar.dk/dk/funds/snapshot/snapshot.aspx?id=FOGBR05JTN)                       | 2,42% |                                          |                                          |                |
| [Triodos Sustainable Pioneer Fund EUR R Capitalisation](http://www.morningstar.dk/dk/funds/snapshot/snapshot.aspx?id=F0000006RV) | 1,98% | &#x2605;&#x2605;&#x2606;&#x2606;&#x2606; | &#x26AB;&#x26AB;&#x26AA;&#x26AA;&#x26AA; | 47,74          |
| [Triodos Sustainable Mixed Fund EUR R Capitalisation](http://www.morningstar.dk/dk/funds/snapshot/snapshot.aspx?id=F00000JXOZ)   | 1,33% | &#x2605;&#x2605;&#x2605;&#x2605;&#x2605; |                                          | 55,42          |
| [Triodos Sustainable Equity Fund EUR R Distribution](http://www.morningstar.dk/dk/funds/snapshot/snapshot.aspx?id=F00000ITED)    | 1,51% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AB;&#x26AB; | 54,93          |


Du kan finde [alle Triodos fonde på Morningstar](http://www.morningstar.dk/dk/funds/SecuritySearchResults.aspx?search=triodos&type=).

De årlige omkostninger er relativt høje, der er emmisionstillæg, og Merkur tager også et depotgebyr.  Jeg har spurgt support hos [Nordnet](/go/nordnet/), og selvom Triodos ikke kan handles online, så kan de handles gennem en børsmægler på Nordnet. Hos [Svaneshoppen](https://www.svaneshoppen.dk/guide-til-baeredygtige-investeringer) kan du blive yderligere inspireret til bæredygtige investeringer.

### Parvest (Danske bank), Nordea Klima og Miljø og SDG Invest

Danske Bank har også en side om [impact fonde](https://danskebank.dk/privat/produkter/investering/impactfonde). De har valgt Parvest som samarbejdspartner, og de har to fonde, hvor navnet rummer deres formål, nemlig [Parvest Aqua](https://danskebank.dk/-/media/pdf/danske-bank/dk/parvest-aqua_dk-.-la=da.pdf) og [Parvest Climate Impact](https://danskebank.dk/-/media/pdf/danske-bank/dk/parvest-climateimpact_dk-.-la=da.pdf).

[Nordea Klima og Miljø](https://nordeainvest.dk/produkter/nordea-invest-klima-og-miljo) investerer globalt i selskaber, der direkte eller indirekte beskæftiger sig med miljø og klima.

[SDG Invest](https://sdginvest.dk/) bestræber sig på, at give attraktive afkast (hvilket alle investeringsforeninger nok gør) på baggrund af bæredygtige selskaber, som de vurderer på baggrund af FNs verdensmål.

I denne tabel kan du se deres Morningstar-vurderinger og årlige omkostninger:

| Værdipapir                                                                                                                       | ÅOP   | Morningstar rating                       | Bæredygtighed                            | Sustain. score |
|----------------------------------------------------------------------------------------------------------------------------------|------|------------------------------------------|------------------------------------------|----------------|
| [Parvest Aqua Classic-Distribution](http://www.morningstar.dk/dk/funds/snapshot/snapshot.aspx?id=F00000ZHIV)                     | 2,23% |                                          | &#x26AB;&#x26AB;&#x26AB;&#x26AB;&#x26AA; | 50,07          | 
| [Parvest Climate Impact Classic-Distribution](http://www.morningstar.dk/dk/funds/snapshot/snapshot.aspx?id=F0000000RN)           | 2,68% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | 48,89          |
| [Nordea 1 - Global Climate and Environment Fund BP EUR](http://www.morningstar.dk/dk/funds/snapshot/snapshot.aspx?id=F000001AKN) | 1,82% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | 49,61          |
| [SDG Invest DKK](http://www.morningstar.dk/dk/funds/snapshot/snapshot.aspx?id=F0000110IR)                                        | 1,25% |                                          |                                          |                |

De aktive investeringsforeninger kommer altså med noget højere årlige omkostninger end de passive fonde. Inden du investerer, så læs grundigt om fonden harmonerer med, hvad du gerne vil have ud af dine investeringer.

## Udenlandske ETF'er med vægt på BlackRocks iShares

Hos udenlandske ETF’er kan man opnå meget lave årlige omkostninger på selve værdipapiret. Man skal dog være [opmærksom på de omkostninger, der er forbundet ved at købe papirer i en udenlandsk valuta](https://the-international-investor.com/hidden-cost-fx-charges) og at beskatningen er anderledes en aktier (beskatningsreglerne ændres fra 2020).

BlackRock har [forskellige måder at investere bæredygtigt på](https://www.ishares.com/us/strategies/sustainable-investing). BlackRock har værdipapirer, hvor 

- **ESG** sættes højt (begrebet blev forklaret i begyndelsen af denne artikel). 
- **Tematiske** emner berøres, fx , som fx iShares MSCI ACWI Low Carbon Target ETF og iShares Global Clean Energy ETF
. **Impact**-ETF’er som fx iShares MSCI Global Impact ETF og iShares Global Green Bond ETF.


| Værdipapir                                                                                                                                | ÅOP   | Morningstar rating                       | Bæredygtighed                            | Sustain. score |
|------------------------------------------------------------------------------------------------------------------------------------------|-------|------------------------------------------|------------------------------------------|----------------|
| [BlackRock iShares Core MSCI World UCITS ETF (Dist) (EUR)](http://www.morningstar.dk/dk/etf/snapshot/snapshot.aspx?id=0P0000IWFQ)         | 0,50% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 48,28          |
| [BlackRock iShares Core MSCI World UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000MEHZ)      | 0,20% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 48,29          |
| [BlackRock iShares Core MSCI EM IMI UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P00013BGM)     | 0,18% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AA;&#x26AA;&#x26AA; | 44,49          |
| [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21)         | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 46,07          |
| [BlackRock iShares Core € Govt Bond UCITS ETF EUR (Dist)](http://www.morningstar.dk/dk/etf/snapshot/snapshot.aspx?id=0P0000MEI4)          | 0,20% | &#x2605;&#x2605;&#x2605;&#x2605;&#x2606; |                                          |                |
| [BlackRock iShares Global Clean Energy UCITS ETF USD (Dist) (EUR)](http://www.morningstar.dk/dk/etf/snapshot/snapshot.aspx?id=0P0000I4PL) | 0,65% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; | 45,49          |
| [BlackRock iShares MSCI ACWI Low Carbon Target ETF](http://www.morningstar.dk/dk/etf/snapshot/snapshot.aspx?id=0P00014DXN)                | 0,65% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AA;&#x26AA; | 48,23          |
| [BlackRock iShares MSCI Global Impact ETF USD](http://www.morningstar.dk/dk/etf/snapshot/snapshot.aspx?id=0P00017FJ9)                     | ?     |                                          | &#x26AB;&#x26AB;&#x26AB;&#x26AB;&#x26AA; | 51,15          |
| [BlackRock iShares Global Green Bond ETF USD](http://www.morningstar.dk/dk/etf/snapshot/snapshot.aspx?id=0P0001EDEI)                      | ?     |                                          | &#x26AB;&#x26AB;&#x26AB;&#x26AB;&#x26AB; | 56,27          |

Læg mærke til at de sidste to fonde handles i USD, og at de årlige omkostninger ikke er opgjort. Husk selv at læse grundigt om ETF’erne inden, du vælger at investere i dem. Husk at der lige nu med ETF’er er andre skatteregler end på aktier (ændres i 2020), og at der er en valutarisiko ved at købe ETF’er.

[Få en gratis investeringsplan hos Nord\*](/go/nord/){: .btn .btn--large .btn--warning}

## Fremtidige investeringer i aktier, obligationer og bæredygtighed

I første omgang vil jeg lade [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG) fylde en del i min portefølje. Jeg planlægger ikke at gå ind i de aktive investeringsforeninger (hverken Triodos eller Parvest), men synes dog at SDG Invest ser interessant ud med relativt lave omkostninger. Jeg er langt mere tiltrukket af de passive udenlandske ETF’er, som jeg vil se, hvordan de kan passe ind i min portefølje. Jeg vil rigtig gerne finde nogle alternativer i EUR af  [BlackRock iShares MSCI Global Impact ETF USD](http://www.morningstar.dk/dk/etf/snapshot/snapshot.aspx?id=0P00017FJ9) og [BlackRock iShares Global Green Bond ETF USD](http://www.morningstar.dk/dk/etf/snapshot/snapshot.aspx?id=0P0001EDEI).

[Få en gratis investeringsplan hos Nord\*](/go/nord/){: .btn .btn--large .btn--success}

## Investér bæredygtigt i enkeltaktier

Hvis du gerne vil _trade_ lidt mere og selv lave et alsidigt, etisk og bæredygtigt portfolio, så kan du selv gå i gang med at vælge aktier og obligationer.

Du kan selvfølgelig vælge at investere [Chr. Hansen Holding](http://tools.morningstar.dk/dk/stockreport/default.aspx?Site=dk&id=0P0000TB4A&LanguageId=da-DK&SecurityToken=0P0000TB4A]3]0]E0WWE$$ALL) som lige er blevet kåret til **verdens mest bæredygtige virksomhed** ([skriver de selv](https://www.chr-hansen.com/en/media/2019/1/chr-hansen-kret-som-verdens-mest-bredygtige-virksomhed)).

Hvis du gerne vil sætte et bæredygtigt aftryk, kan du lade dig inspirere af [AltEnergy Stocks](http://www.altenergystocks.com/archives/category/stock-list/), eller du kan dykke ned i, hvad de ovenstående investeringsforeninger, -fonde og ETF'er har købt i deres porteføljer. Der er i hvert fald masser af mulighed for investere bæredygtigt og have _impact_.

## Andre typer bæredygtige investeringer

Her har jeg kun berørt bæredygtige investeringer i aktier og obligationer. Men der er naturligvis også andre muligheder for at investere. Fx har jeg investeret i crowdlending gennem [Trine\*](/go/trine/), som har specialiseret sig i at udbyde lån til udviklingsprojekter af især solenergi i Afrika. Ift. andre crowdlending-udbydere er udbyttet begrænset, men formålet er primært at sætte et godt fodaftryk i verden.

Jeg har også købt nogle træer gennem [Better Globe](/go/betterglobe/), hvilket jeg anser som en **højrisiko**-investering, der primært er gjort ud fra et filantropisk hjerte.

[Få 10 EUR til at investere i solenergi på Trine\*](/go/trine/){: .btn .btn--large .btn--warning}

## Yderligere inspiration om bæredygtighed

- [Millionærklubben: Bæredygtighed - fup eller fakta?](https://www.24syv.dk/programmer/millionaerklubben/50047157/baeredygtighed-fup-eller-fakta)
- [Millionærklubben: Millennials vil ha’ bæredygtige investeringer](https://www.24syv.dk/programmer/millionaerklubben/44290969/millennials-vil-ha-baeredygtige)
- [Millionærklubben: Grøn er det nye guld](https://www.24syv.dk/programmer/millionaerklubben/43794475/gron-er-det-nye-guld)
- [Millionærklubben: Hvad er en bæredygtig aktie](https://www.24syv.dk/programmer/millionaerklubben/38777840/hvad-er-en-baeredygtig-aktie)
- Du kan også lade dig inspirere lidt af [Podcast #13 om Bæredygtig investering med Sanne Fehmerling Kristiansen fra Mininvestering.dk](https://mininvestering.dk/podcast/).

Hvad er du inspireret af, når det handler om ansvarlige, etiske, bæredygtige og _impact_-investeringer?

{% include disclaimer.md %}
