---
title: "#10 Oktober - mere Brickshare og ellers stødt stigende afkast"
permalink: /opdateringer/oktober-update/
category:
  - Opdateringer
tags:
  - rigdomsformularen
  - status
excerpt: "Oktober har budt på nye investeringer hos Brickshare, og ellers har jeg øget investeringerne langsomt og sikkert med månedsopsparingen hos Nordnet."
feature_row:
  - image_path: https://imgcdn.saxo.com/_9780143115762/0x500
    alt: "Your Money or Your Life"
    title: "Your Money or Your Life"
    excerpt: "Start the new year with a fully revised edition of one of the most influential books ever written on personal finance with more than a million copies sold"
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762
    btn_label: "Læs mere"
    btn_class: "btn--success"
---

Tak fordi du kigger forbi. Igen har det været en rigtig god måned.

Min datter vågnede op i dag, så at det var den sidste dag i måneden, og udbrød straks:

> Så skal vi da have renter.

Jeg sagde til hende, om det det var ved at være tid til, at der mine generøse "børnerenter" også skulle komme med en risiko, der matcher renten. Det mente hun nu ikke var nødvendigt.

Jeg har stadig **holdt mit købestop**. Desværre er blæseren i min bil gået, så jeg bliver nødt til at få den fikset. Derfor har jeg fået tre tilbud på [AutoButler\*](https://www.partner-ads.com/dk/klikbanner.php?partnerid=28187&bannerid=59707), hvor jeg så sparer lidt penge på den måde.

Jeg bliver også nødt til at købe nogle nye løbesko. Løbesko er det eneste andet, jeg har købt i år, men de sko jeg har købt er _trailsko_, og de kan ikke holde til at løbe på asfalt. 

Desuden er trænger [kaffekværnen](https://www.partner-ads.com/dk/klikbanner.php?partnerid=28187&bannerid=25156&htmlurl=https://www.wupti.com/produkter/husholdning/kaffe/kaffekvaerne/kaffekvaern/delonghi-kg521-kaffekvaern) til min [Simonelli Oscar II](https://www.partner-ads.com/dk/klikbanner.php?partnerid=28187&bannerid=25156&htmlurl=https://www.wupti.com/produkter/husholdning/kaffe/baristamaskiner/nuova-simonelli-oscar-ii)-kaffemaskine til en mindre renovation.

Endelig har jeg købt lidt flere genopladelige batterier for at spare i det lange løb. Jeg bruger [Panasonic Eneloop genopladelige batterier](https://www.partner-ads.com/dk/klikbanner.php?partnerid=28187&bannerid=3252&htmlurl=https://www.batteribyen.dk/panasonic-eneloop-8-stk-aa-inkl-oplader-taske-og-batteriaesker), som jeg har god erfaring med. Jeg synes de holer strømmen godt - også selvom de har ligget lidt. Dog synes jeg, at jeg skifter batterier oftere end ved almindelige batterier, men så er det jo bare en gang i opladeren.

Jeg har lavet flere **crowdlending investeringer** på [Brickshare\*](/go/brickshare/), fordi jeg synes det er en spændende måde at blive eksponeret mod crowdlending boligmarkedet og få husleje ind på den måde. Desuden nærmer alle crowdlending platformene sig et positivt afkast - også [ReInvest24\*](/go/reinvest24/) og [PropertyPartner\*](/go/propertypartner/), hvor der er et lille gebyr på ejendomsinvesteringerne i starten.

I sidste måned legede jeg lidt med min [Renters Rente](/renters-rente/)-beregner, som giver en god grafisk overblik over, hvad effekten af afkaststørrelse og tiden egentlig er. Jeg har lavet en grafisk opstilling over mine crowdlending-investeringer, hvor man kan se, hvad der er investeringer, og hvad der er renter. Det er meget motiverende.

{% include figure image_path="/assets/images/status/crowdlending-october-2019.png" caption="Crowdlending uden ejedomsinvesteringer" %}

I forhold til **investeringer i værdipapirer**, så er det ret interessant, at Vanguards europæiske ETF'er har sænket sine omkostninger. Derfor har jeg opdateret artiklen om [Simple Path to Wealth](/investering-vol7/). Jeg har ikke lavet noget om i mine egne investeringer, fordi jeg først og fremmest bruger Nordnets månedsopsparing.

Endelig har jeg ryddet lidt op i mine kryptovaluta-investeringer. Jeg brugte tidligere en del tid på at [undersøge](/bitcoins/), hvordan jeg skulle lave en [portefølje med kryptovaluta](/crypto-portfolio/). Nu er det ved at være tid til at gøre det hele lidt enklere igen.

Min samlede _net worth_ er stigende, hvilket er ret motiverende.

## Hvornår opnår jeg FIRE?

Baseret på bogen [Your money or your life](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762), så startede jeg i september med at tracke, hvornår jeg teoretisk set kan betale mine regninger baseret på passiv indkomst ifølge 4%-reglen. 

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=1861475684&amp;format=image"></iframe>

Jeg er stadig ret glad for [Revolut\*](/go/revolut/), hvor jeg både kan veksle gratis mellem valutaer, lave mikroindkøb af amerikanske aktier og købe bitcoins, selvom jeg to gange i løbet af oktober skulle verificere, hvor jeg får mine økonomiske midler fra. Så det er en god ide, hvis man giver Revolut oplysninger om ALLE sine økonomiske kilder for at undgå dette irritationsmoment, når man nu har rent mel i pengesækken :)

## Investeringer

Jeg gør stadig klar til at rebalancere lidt i min samlede portefølje. Jeg har samlet ikke skudt flere penge ind i crowdlending i denne måned, men hævet lidt af det tjente på nogle platforme. Du kan altid dykke lidt ned i min [samlede portefølje](/portfolio/), men jeg har også lavet nogle oversigtssider over mine investeringer i [værdipapirer](/investeringer/) og [crowdlending](/crowdlending/) - og desuden i det jeg egentlig har kaldt opsparing [kryptovaluta](/cryptovaluta/). 

| Type                        | Start | Fordeling |
|-----------------------------|-------|-----------|
| Investering i værdipapirer  | 2019  | 53%       |
| Crowd lending               | 2017  | 22%       |
| Ejendomsinvestering         | 2019  | 8%        |
| Investering i træ           | 2019  | 1%        |
| Kryptovaluta                | 2019  | 1%        |
| Kontant opsparing           | 1976  | 13%       |

### Værdipapirer

Mine porteføljer passer mest sig selv gennem månedsopsparingen. Det har været en god måned for stort set alle mine porteføljer. Min samlede investeringer i aktier og obligationer krydsede en million i september måned, og oktober har igen givet et godt resultat med en **samlet _urealiserede værdistigning_ i oktober på 14.743 DKK**. Jeg har en vægtet gennemsnitlig intern rente på 4,99% på mine værdipapirer.

[Få en gratis investeringsplan fra Nord.investments\*](/go/nord/){: .btn .btn--large .btn--info }

Min **copytrading på Etoro** klarer sig udemærket. De to højrisikotradere med tab fra sidste måned gør desværre stadig, at den samlede portefølje er i minus. Da det er ret dyrt at hæve penge fra Etoro (25 USD), så lader jeg pengene blive på platformen. Jeg vil sandsynligvis skifte fokus over mod et passivt indeks fx Vanguards VTI med pengene, hvis jeg ikke længere vil lade traderne prøve at slå markedet (hvilket jo teoretisk set ikke kan lade sig gøre over tid, men mange forsøger alligevel).

Hvis du er interesseret i detaljer om mine værdipapirer, så tjek [indtjeningen i min samlede portefølje med værdipapirer](/investeringer/).

[Copytrading og kurtagefri handel på E-Toro \*](/go/etoro/){: .btn .btn--large .btn--success }

### Crowdlending

{% include crowdlending-warning.html %}

Min ældste crowdlending platform er [Flexfunding](/go/flexfunding/), som jeg er begyndt at trække lidt penge hjem ud fra. Flexfunding kunne godt være lidt bedre til informere om de aftaler, de laver med firmaer, der har udfordringer med at betale. I løbet af oktober har jeg fået en e-mail om to af mine lån hos "Samfundstanken" og "DSS Sikringsteknik Aps", og der er Flexfunding i gang med inddrivelse i konkursboet i de to firmaer. 

Informationerne på selve hjemmesiden er ikke helt tilstrækkelige under de problematiske lån. Fx står der under Samfundstanken bare "Betaling mangler eller forsinket" og ingen oplysninger om, hvad status er for lånet, som ikke er betalt siden 1. maj 2019. Under "DSS Sikringsteknik" står der bare, at lånet er opsagt, men ikke yderligere oplysninger. Det ville klæde selve hjemmesiden, at oplysningerne om lånene var helt up-to-date her.

Jeg synes stadig [Bondora Go & Grow\*](/go/bondora/) med en fast rente på omkring 6,5% er genial til opsparinger. Jeg har flere gange hævet penge fra opsparingerne, og de kommer virkelig hurtigt over på min [Revolut\*](/go/revolut/)-konto (typisk inden for et døgn i hverdagene). Det koster godt nok 1EUR at hæve, så man skal selvfølge sørge for, at renteindtjeningen er højere.

Jeg har oplevet _cash drag_ på min _auto invest_ hos [Mintos\*](/go/mintos/), men har bare skruet op for Invest & Access, og så var de penge hurtigt investeret. Mintos opsagde i løbet af oktober samarbejdet med en _loan originator_, hvilket minder en om, at der er risio forbundet med crowdlending. Det havde imidlertid ikke nogen indflydelse på min _auto invest_, da jeg kun investerer i firmaer med en rating bedre end B-. Den interne rente på Mintos er faldet til 11,79%.

[Få 12%+ på Mintos\*](/go/mintos/){: .btn .btn--large .btn--info}

I sidste måned havde jeg regnet med en forkert dato på min [Crowdestor\*](/go/crowdestor/)-investering, så de i stedet lå omkring 10%.

Samlet er den interne rente på mine crowdlending-platforme dalende. Jeg har ikke længere nogen platforme med over 13% i intern rente. I stedet er den platform med den bedste performance for mig lige nu [FastInvest\*](/go/fastinvest/) med en intern rente på 12,19%. Jeg har ellers sænket eksponeringen mod FastInvest en lille smule, fordi de endnu ikke offentliggør deres låneudbydere. Det fastholder jeg nok, men det er jo lidt interessant, at det ift. intern rente er den bedste platform lige nu.

[Funderbeam\*](/go/funderbeam/) har lavet noget af et comeback, så nu er der ikke længere negativt afkast. Platformen er lidt særlig, fordi du køber en form for anparter eller aktier i firmaerne. Jeg har købt i to projekter og aktierne er steget i begge firmaer i løbet af denne måned. Oprindeligt synes jeg virkelig det var spændende at kigge efter startups, men jeg overvejer kraftigt at skære Funderbeam ud af porteføljen igen, når jeg nu kan gøre det uden tab.

Derudover er [Grupeer\*](/go/grupeer/), [Envestio\*](/go/envestio/), [RoboCash\*](/go/robocash/), [Lenndy\*](/go/lenndy/), [Crowdestor\*](/go/crowdestor/) og [PeerBerry\*](/go/peerberry/) med fine renter over 10%. 

Samlet har jeg i løbet af september **tjent 4.388 DKK på renter i crowdlending**. Den almindelig crowdlending giver i en vægtet gennemsnitlig intern rente på 9,26% og projekterne med fokus på ejendomme giver en vægtet gennemsnitlig intern rente over 1%.

Du kan se [indtjeningen i min portefølje med crowdlending](/crowdlending/).

[Få 5 EUR hos Bondora\*](/go/bondora/){: .btn .btn--large .btn--success}

### Træer og bæredygtige investeringer

Det er kæmpestort, for der er kommet afkast fra mælkesalg fra kamelen købt gennem [Agrikaab\*](/go/agrikaab/). Desværre er antallet af nye projekter på platformen ikke så højt, men det er fedt at investere i kamel-farme, vandopsamlingsanlæg og drivhuse i Afrika. (Jeg venter stadig på, at der kommer et drivhus-projekt, som jeg kan sætte mine sidste penge i). I alt har jeg altså på tre måneder en intern rente på **8%** på Agrikaab, hvilket er langt over forventning.

Jeg investerer også i solenergi og andre udviklingsprojekter gennem [Trine\*](/go/trine/) og [Lendahand\*](/go/lendahand/). Det føles godt at være med i disse projekter - og det er fedt at snakke med pigerne om, hvordan verden hænger sammen på baggrund af projekterne.

Invester hos [Trine\*](/go/trine/){: .btn .btn--large .btn--warning } eller [Agrikaab\*](/go/agrikaab/){: .btn .btn--large .btn--success }

## Opsparing

### Kontant

Min kontante opsparing står hos [LunarWay\*](/go/lunarway/), som nu giver **4% cashback** på de første 50.000 kr året ud, når man bruger deres betalingskort og har Nemkonto hos dem. De resterende penge står hos [Norwegian Bank](/go/norwegian/)-opsparingskonto, hvor jeg får 0,7%. 

[Opret LunarWay og få 50DKK gratis\*](/go/lunarway/){: .btn .btn--large .btn--success } 
[Gratis valutaveksling med Revolut\*](/go/revolut/){: .btn .btn--large .btn--info }

### Guld og sølv

Jeg følger guldmarkedet gennem en ETF i en af mine værdipapirporteføljer, men overvejer i øjeblikket ellers ikke indkøb af fysisk guld og sølv.

### Kryptovaluta

Samlet er mine investeringer i kryptovaluta gået lidt frem, men de urealiserede tab er stadig omkring 1.700 kroner. Cred (LBA), Stellar Lumens (XLM), Ripple (XRP) og Tezos (XTZ) er de største syndere. Porteføljen får lov til at stå og passe sig selv.

Jeg har stadig en _vault_ hos [Revolut\*](/go/revolut/), hvor jeg sparer lidt Bitcoins op hver gang, jeg bruger mit Revolut-kort. Jeg overvejer at lave _opsparings-vaulten_ om til penge i stedet, så jeg i stedet kunne investere pengene i udbytteaktier via Revolut Trading.

[Køb Bitcoins på Coinbase og få op til 66DKK bitcoins\*](/go/coinbase/){: .btn .btn--large .btn--info}

## Passiv indtægt

Jeg har stadig mine sites [Fodboldens Legestue](http://www.legestue.net), [Motionsplan](http://www.motionsplan.dk) og [Cykelruter og -ferie](http://www.cykel-ruter.dk), som giver en (meget) beskeden indtægt fra Google Adsense. Især har jeg skrevet meget på [Motionsplan.dk](http://www.motionsplan.dk) i løbet af oktober, så hvis du er interesseret i styrketræning, så kig forbi.

Og det er lykkes at få en **indtjening på 256 DKK**. Du kan se opsamlingen på [oversigt over passiv indkomst](/passiv-indkomst/). Man kan naturligvis altid diskutere, om den er passiv, for det tager ret lang tid at opdatere de forskellige hjemmesider.

## Planer for november

Jeg nåede så ikke rigtig at rebalancere min portefølje. Jeg har trukket lidt småpenge ud fra crowdlending, men ikke noget der rigtig flytter på balancen.

Planen er stadig, at jeg for alvor vil vurdere de enkelte crowdlendingplatforme i løbet af juleferien.

Jeg nåede så slet ikke at kigge på skat i løbet af oktober, så det vil jeg gøre i løbet af november i stedet.

{% include feature_row type="left" %}

{% include disclaimer.md %}
