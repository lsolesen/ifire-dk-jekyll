---
title: "Hvordan kommer jeg videre med aktier og obligationer #2?"
permalink: /investering-vol2/
category:
  - Opsparing
tags:
  - investering
excerpt: "Hvad skal min fremtidige strategi være, og hvordan kommer jeg derhen?"
---

Min nuværende værdipapir-portefølje er sammensat af min bank i et _fuldmagtsplejeprodukt_, og den ser sådan her ud.

- **Bibeholde samme portefølje**. Først må jeg analysere den nuværende portefølje for at se, om den skal bibeholdes. Her vil jeg først og fremmest kigge på de årlige omkostninger i procent (ÅOP), da det formentlig betyder alleremest for en langsigtet investering.
- **Skifte værdipapirerne i porteføljen**. Hvis jeg finder bedre alternativer ift. ÅOP, så skal jeg have kigget på, hvilke alternativer jeg ser til den nuværende investering.

| Værdipapir                                                                                                         | ÅOP   | Fordeling |
|--------------------------------------------------------------------------------------------------------------------|-------|-----------|
| [BankInvest Danske Aktier W](http://www.morningstar.dk/dk/funds/snapshot/snapshot.aspx?id=F00000Z24P)              | 1,27% | 11%       |
| [BankInvest Europa Small Cap Aktier W](http://www.morningstar.dk/dk/funds/snapshot/snapshot.aspx?id=F00000Z24R)    | 1,65% | 5%        |
| [ValueInvest Global W](http://www.morningstar.dk/dk/funds/snapshot/snapshot.aspx?id=F00000Z4AC)                    | 1,16% | 5%        |
| [BankInvest Højt Udbytte Aktier W](http://www.morningstar.dk/dk/funds/snapshot/snapshot.aspx?id=F00000Z24T)        | 1,25% | 11%       |
| [BankInvest USA Small Cap Aktier W](http://www.morningstar.dk/dk/funds/snapshot/snapshot.aspx?id=F00000Z24V)       | 0,79% | 5%        |
| [BankInvest Emerg Obl Lokalvaluta W](http://www.morningstar.dk/dk/funds/snapshot/snapshot.aspx?id=F00000Z24Y)      | 1,25% | 15%       |
| [BankInvest Korte Danske Obligationer W](http://www.morningstar.dk/dk/funds/snapshot/snapshot.aspx?id=F00000Z24Z)  | 0,32% | 9%        |
| [BankInvest Lange Danske Obligationer W](http://www.morningstar.dk/dk/funds/snapshot/snapshot.aspx?id=F00000Z250)  | 0,46% | 29%       |
| [BankInvest Virksomhedsobligationer IG W](http://www.morningstar.dk/dk/funds/snapshot/snapshot.aspx?id=F00000Z252) | 0,79% | 10%       |

Min samlede portefølje har altså være med 47% aktier og 53% obligationer. Jeg har formentlig angivet, at jeg ikke var så risikovillig, men lige nu forventer jeg, at min strategi fremover vil være 80-90% aktier og 10-20% obligationer.

Min første aktion på Nordnet bliver således at sælge ud af mine obligationer og i stedet købe værdipapirer med baggrund i aktier.

**Update: Dirty og clean funds-udfordringen**

Jeg ville egentlig have overflyttet puljen direkte til [Nordnet](/go/nordnet/), så jeg selv kunne begynde at justere i porteføljen efterhånden. Men depotet kan ikke overføres - og det får jeg en grundig forklaring på af min bank:

> Det skyldes, at man for nylig har vedtaget en lovændring, der betyder, at man som bank ikke må modtage provision fra investeringsforeninger, når deres afdeling indgår i fuldmagstplejeprodukter. 

Derfor kan jeg ikke overflytte papirerne direkte til Nordnet - eller en anden børsmægler efter mit valg.

> Investeringsforeningerne har derfor i mange tilfælde delt deres afdelinger op i to fondskoder. Der er Clean Funds (som banken har investeret i, da de ikke modtager provision på den). Det betyder, at Clean Funds afdelinger har et lavere ÅOP og dermed også giver et højere afkast før omkostninger til banken.
>
> Køber man selv f.eks. BankInvest- og Valueinvestafdelinger via et åbent depot, køber man deres Dirty Funds-afdelinger, hvor vi (bankerne) modtager provision, så her er afdelingernes ÅOP højere og afkastet lidt lavere. Til gengæld er der så ikke samme omkostninger til banken, da man selv varetager investeringerne.
>
> Det er derfor ikke nødvendigvis billigere at have investeringesbeviser i Nordnet, hvis du påtænker at købe investeringsbeviser, da du her køber Dirty Funds med højere ÅOP.

## Indeksfonde

Jeg kunne vælge at gå over i nogle danske indeksfonde i stedet. Indekserne investerer efter en passiv strategi, og derfor er de samlede omkostninger lavere. Danske Sparinvest har en række fonde, som ofte bliver fremhævet, hvis man gerne vil investere med lave omkostninger.

Jeg har kigget på følgende danske indeksfonde, som jeg overvejer at sætte ind i min fremtidige portefølje. De er alle udbyttebetalende, hvilket kan være en fordel, når jeg gerne vil have noget passiv indkomst uden at skulle sælge ud af værdipapirerne undervejs (også selvom det samlet over tid vil betyde, at porteføljen yngler mindre, hvis jeg vælger at reinvestere udbyttet, når jeg ikke har brug for det).

| Værdipapir                                                                                                            | ÅOP   | Morningstar rating                       | Bæredygtighed                            | Sustain. score |
|-----------------------------------------------------------------------------------------------------------------------|-------|------------------------------------------|------------------------------------------|----------------|
| [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) | 0,59% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 49,28          |
| [Sparinvest INDEX Globale Aktier – Etik KL](http://www.morningstar.dk/dk/funds/snapshot/snapshot.aspx?id=F00000XLK7)  | 0,58% |                                          | &#x26AB;&#x26AB;&#x26AB;&#x26AA;&#x26AA; | 49,74          |
| [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG)             | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | 55,42          |
| [Sparinvest INDEX Emerging Markets KL](http://www.morningstar.dk/dk/funds/snapshot/snapshot.aspx?id=F00000MES0)       | 0,85% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 45,26          |
| [Sparinvest INDEX Stabile Obligationer KL W](http://www.morningstar.dk/dk/funds/snapshot/snapshot.aspx?id=F0000101MQ) | 0,30% |                                          |                                          |                |

Jeg vil gerne bredt eksponeres mod verden, så [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG) er ret interessant med relativt lave omkostninger og den bedste bæredygtighedsscore af de valgte fonde.

## ETF'er

Jeg kunne også vælge ETF'er, som har den fordel at omkostningerne er meget lave.

Der er dog to ting at være opmærksom på, hvis man vælger ETF'er.

- **Beskatningen**. ETF'er beskattes anderledes end aktier, selvom Folketinget i januar vedtog en ny lovgivning, der vil gøre, at EFT'er beskattes som aktier fra 2020.
- **Valutaomkostninger**. ETF'er handles altid i en udenlandsk valuta, og det er der omkostninger ved. Hvis man vælger en dansk børsmægler, så vil man altså løbe ind i de [skjulte omkostninger ved valutaveksling](https://the-international-investor.com/hidden-cost-fx-charges).

Her er de udvalgte ETF'er jeg er interesseret i. De er først og fremmest udvalgt ud fra omkostningerne. De fleste af de valgte ETF'er er akkumulerende, men der er i listen også et par stykker, som er udbyttebetalende. De udbyttebetalende varianter af ETF'erne har imidlertid højere omkostninger. Jeg mangler at finde ud af, hvilke af ETF'erne der er de bedste, og hvordan de kan passe ind i min portefølje.

| Værdipapir                                                                                                                            | ÅOP   | Morningstar rating                       | Bæredygtighed                            | Sustain. score |
|---------------------------------------------------------------------------------------------------------------------------------------|-------|------------------------------------------|------------------------------------------|----------------|
| [BlackRock iShares Core MSCI World UCITS ETF (Dist) (EUR)](http://www.morningstar.dk/dk/etf/snapshot/snapshot.aspx?id=0P0000IWFQ)     | 0,50% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 48,28          |
| [BlackRock iShares Core MSCI World UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000MEHZ)  | 0,20% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 48,29          |
| [BlackRock iShares Core MSCI EM IMI UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P00013BGM) | 0,18% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AA;&#x26AA;&#x26AA; | 44,49          |
| [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21)     | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 46,07          |
| [BlackRock iShares Core € Govt Bond UCITS ETF EUR (Dist)](http://www.morningstar.dk/dk/etf/snapshot/snapshot.aspx?id=0P0000MEI4)      | 0,20% | &#x2605;&#x2605;&#x2605;&#x2605;&#x2606; |                                          |                |

Den største udfordring jeg har ift. ETF'erne er i øjeblikket muligheden for at gøre investeringen automatiseret uden at skulle betale for meget i vekselgebyr - eller manuelt sidde og veksle pengene.

[Få en gratis investeringsplan hos Nord\*](/go/nord/){: .btn .btn--large .btn--warning}

## Strategi

Min strategi i forhold til mine investeringer i værdipapirer er:

- Jeg tænker langsigtet.
- Jeg vil handle sjældent - og efter strategien køb og behold.
- Jeg vil sprede min risiko gennem enten investeringsforeninger eller ETF’er.
- Jeg vil ikke _geare_ min investering - altså låne penge for at investere.
- Jeg vil som udgangspunkt have 80% af min samlede portefølje i aktier og obligationer.
- Jeg vil _rebalancere_ halvårligt, så min værdipapir-portefølje er 80-90% aktier og 10-20% obligationer.

Jeg vil som hovedregel investere i noget, der er lagerbeskattet efter aktieindkomstreglerne. Det betyder udbyttebetalende (og **ikke**-akkumulerende indexer).

## Fremtidige investeringer

Jeg har min nuværende portefølje, jeg skal have lavet om, så den får lavere omkostninger og kommer tættere på min strategi for investering i værdipapirer - og så skal jeg tage højde for mine fremtidige, automatiserede investeringer i værdipapirer.

Husk at jeg ikke er investeringsrådgiver og selv på en rejse ud i den her verden for at lære mere. Du kan se min [nuværende portefølje med aktier og obligationer på Shareville](https://shareville.dk/profiles/lsolesen/portfolios/343009).

### Automatisering af investering

 Men jeg har vil også gerne have en månedlig, automatiseret investering. Dertil bruger jeg [Nordnets](/go/nordnet/) månedsopsparing. Det vil være ligetil, hvis jeg vælger Sparinvests indeksfonde. Men hvis jeg hellere vil vælge de billigere ETF'er, så skal jeg i hvert fald først have fundet ud af, hvordan jeg kan automatisere brugen af valutakonti hos Nordnet for at slippe for det højere automatiske valutavekselgebyr.

### Aktiesparekonto, månedopsparing og større værdidepot

Jeg har på [SaxoInvestor*](/go/saxoinvestor/) oprettet en **aktiesparekonto**, og jeg har på [Nordnet](/go/nordnet/) en månedsopsparing. Det giver basis for lidt forskellige strategier for de forskellige placeringer.

Jeg har ikke endeligt besluttet mig for, hvor mit værdidepot skal være placeret - eller hvad det skal indeholde.

### Beslutning ift. fremtidige investeringer 

Jeg har endnu ikke taget en beslutning ift. mine fremtidige investeringer, men det skulle meget gerne snart ske. Kom tilbage til denne side og få svaret, når det er sket eller [følg med i min nuværende portefølje på Shareville](https://shareville.dk/profiles/lsolesen/portfolios/343009).

_Jeg anbefaler på ingen måde at lave de samme investeringer som mig. Jeg har kun lavet denne liste for anskueliggøre for mig selv, hvor meget jeg sparer i årlige omkostninger i procent._

[Få en gratis investeringsplan hos Nord\*](/go/nord/){: .btn .btn--large .btn--success}

{% include disclaimer.md %}
