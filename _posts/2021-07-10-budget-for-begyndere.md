---
title: &title "Læg budget og få hjælp til styr på din privatøkonomi"
seo_title: "Hvordan laver man et budget? 9 trin til styr på økonomien »"
permalink: /budget-for-begyndere/
description: "Hjælp til budget for begyndere. Læg dit eget budget allerede i dag og få styr på din privatøkonomi. Komplette trin til hvordan man laver sit eget budget!"
category:
  - Privatøkonomi
tags:
  - budget
header:
  overlay_image: https://images.unsplash.com/photo-1450101499163-c8848c66ca85?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=600&w=1200&q=10
  teaser: https://images.unsplash.com/photo-1450101499163-c8848c66ca85?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
last_modified_at: 2021-07-03T20:22:02+02:00
---

Læg et budget og få luft i din privatøkonomi. Der er garanteret penge at spare, når du får hjælp til overblik over din økonomi.

Et budget kan hjælpe med at [spare penge i hverdagen]({% link _posts/2019-03-01-spar-penge.md %}) Derfor har jeg skrevet en guide til begyndere, hvor du kan få hjælp til at lægge et budget.

## Hvorfor bør alle lægge et budget?

Du skal lægge et budget for at få overblik over din privatøkonomi. Du finder ud af, hvad dine indtægter er, og hvad dine udgifter er. Men du får også overblik over, hvornår udgifterne skal betales. Du ved altså med andre ord om der er penge på kontoen.

Budgetlægning er let. Det svære kan være at overholde budgettet. Vi har lavet flere forskellige [budgetskabeloner]({% link _posts/2021-07-10-budget-skabeloner.md %}), som kan hjælpe dig med at få overblik over budgettet uanset hvilken livssituation, du står i.

Her kigger vi altså på **hvordan du kan lægge et budget?**

Budgetlægning er særlig vigtigt, når der skre noget nyt i dit liv. Det kan fx være:

- Du flytter hjemmefra
- Din indkomst falder eller stiger
- Du flytter sammen med nogen
- Du får børn
- Du får nye faste udgifter som fx kæledyr, ejerbolig, bil,
- Du går på pension

## Hvordan laver man et budget?

Her har jeg samlet nogle enkle tips og trin til som hjælp til at få styr på dit budget.

### 1. Gør klar til budgetlægning

Første gang du lægger et budget, så tager budgetlægningen lidt tid. Her er en lille tjekliste til, hvad du med fordel kan have klar.

- Sæt **tid af i din kalender**. Du skal nok regne med, at det tager en times tid at lægge budgettet.
- Du har formentlig brug for noget at skrive med og et papir til små notater.
- Find dit NemID og hav din netbank og kontooversigt åben.
- Find et **budgetskema**, som du vil tage udgangspunkt i. Du kan finde [gratis budgetskemaer her]({% link _posts/2021-07-10-budget-skabeloner.md %}). Du kan enten bruge værktøjer fra banken, eller du kan bruge et regneark til at lægge budget. Jeg foretrækker et regneark, som du selv kan sætte op som du har lyst.

### 2. Start med at finde din indtægt

Budgettet handler om at kende din indtægt og dine faste udgifter. Vi starter med at finde indtægterne. Din indtægt er naturligvis din løn og offentlige ydelser. Men det kan også være [regelmæssig passiv indtægt](/passiv-indkomst/) eller andre bidrag til din økonomi, som fx pension eller børnepenge.

Du kan finde dine indtægter i din netbank eller på din lønseddel. Jeg plejer at kigge i netbanken, men du kan også kigge i e-boks.

Nu kan du skrive din indkomst ind i budgetskemaet.

## Find dine faste udgifter

Dine faste udgifter er de regelmæssige udgifter, som betaler månedligt, en gang i kvartalet, halvårligt eller årligt.

Under de faste udgifter er din husleje og dit forbrug af vand, varme, el og strøm. Du kan fx [spare en del på el ved at vælge det rigtige elselskab]({% link _posts/2020-05-17-elpris.md %}). Det er vigtigt at få alle de faste udgifter med, så kig din netbank og betalingsserviceaftaler grundigt igennem og skriv dem ind i et skema.

Det er også en rigtig god ide at få skrevet de faste udgifter ind på de rigtige måneder. Fordelen ved et budget er nemlig, at du har overblik over, hvornår fx de årlige udgifter falder, så du ved, at der er dækning på kontoen.

Du skal altså gå din kontooversigt igennem for det seneste år.

Når du har regnet dine faste udgifter sammen, så vil du opdage, at du har højere udgifter i nogle måneder end i andre måneder. Dine indtægter hver måned er imidlertid typisk lidt mere stabile. Derfor hjælper budgettet dig med at fordele udgifterne jævnt over alle månederne i året. 

Så er du altid sikker på, at du kan betale de faste udgifter, når regningen kommer ind af postkassen (eller nok snarere i e-boks, betalingsservice eller på e-mail).

Der er mange måder at lægge budget på. Jeg foretrækker en skabelon hvor alle 12 måneder er med. Det synes jeg giver det bedste overblik. Du skriver altså ganske enkelt tallene ind under de rigtige måneder, og så regner du sammen for sammen for hver måned - og du kan lave gennemsnit for de enkelte måneder.

I de faste udgifter skal du også huske dine afdrag og renter på lån og gæld. Hvis ikke du indregner afdragene i budgetlægningen, så risikerer du, at du ikke kan afbetale gælden.

### 3. Kortlæg dine variable udgifter

Nu har du overblik over dine indtægter og faste udgifter. Det beløb, der er tilbage, kalder man **dit rådighedsbeløb**. Du bruger rådighedsbeløbet til at dække dine **variable udgifter**.

De variable udgifter kan variere fra måned til måned. De variable udgifter er de penge, du bruger på fornøjelser, husholdning og dagligvarer, tøj, gaver - og hvad du nu ellers bruger dine penge på.

Du kan finde de variable udgifter på flere forskellige måder. Jeg foretrækker at bruge Spiir som hjælp til at kategorisere mine udgifter, og så er det let at aflæse, hvad jeg har brugt i de forskellige kategorier. Mange banker har tilsvarende funktioner, hvor du let kan kategorisere dine udgiftsposter. Du kan også manuelt regne det sammen.

Uanset hvordan du gør det, så skal du kategorisere de variable udgifter, regne beløbene sammen og skriv beløbene ind i din budgetoversigt.

### 4. Sæt rammerne for dit forbrug

Når du har overblik over, hvordan du plejer at bruge dine penge, så kan du i budgettet sætte rammer for, hvordan du vil bruge dine penge i fremtiden. Det gør et budget til en særlig stor hjælp, at du har det overblik.

Budgettet er en måde at **prioritere dine forbrugsudgifter på**. Du skal naturligvis have mad og drikke, men en [madplan og et madbudget kan spare mange penge]({% link _posts/2021-04-01-madbudget-luksusfaelden.md %}). Skal du prioritere at betale for streaming eller [se gratis tv online på nettet]({% link _posts/2021-04-01-gratis-tv.md %}).

Med andre ord, så har du nu muligheden for at finde ud af, hvad du vil prioritere mest, og hvad du vil prioritere mindre?

Du bør også afsætte en del af dit rådighedsbeløb til opsparing og investering. Der kan komme uforudsete udgifter, når større ting går i stykker, eller hvis du får brug for en ny computer på et tidspunkt. Derfor kan det være en god ide at have en **nødopsparing**.

Du kan også spare op til ferier eller andre større fornøjelser.

Jeg sætter også penge til side i budgettet, så jeg kan [investere min penge](/investering/). Det gør mig mere opmærksom på mit forbrugsmønster, da jeg hellere vil nyde godt af [renter der trækker renter](/renters-rente/).

### 5. Dit budget skal balancere

Når du har lagt alle tallene ind i budgetskabelonen, så skal dit budget helst ikke være i minus. Dit budget skal helst gå i 0 eller være i plus. Ellers skal du til at låne penge.

Den vigtigste regel i budgetlægningen er, at du skal bruge færre penge, end du tjener. Summen af dine faste udgifter og dine variable udgifter skal være mindre end din samlede indkomst.

Rammerne for dit budget skal være realistiske, for nu **gælder det om at overholde budgettet**.

Kig derfor hele budgettet igennem igen. Hvis budgettet går i minus, så tjek tallene igennem. Er der nogle udgifter, som du egentlig lige så godt kunne spare væk? Kan du tjene lidt flere penge? 

### 6. Tjek om dit budget er realistisk?

Når du har fået styr på dit budget, og du selv synes det ser realistisk ud, så kan det være en god ide at efterprøve det lidt ved at sammenligne med andres budget.

Rockwool Fonden har lavet en [beregner](http://budgetberegner.rff.dk/), som tager udgangspunkt i forskellige hustandes budget. Her kan du udregne minimumsbudget og et referencebudget baseret på deres forskning.

En anden måde at få hjælp til dit budget på er ved at snakke med dine venner om budgettet. Måske kan I endda inspirere hinanden?

{% comment %}

## Tjekliste som hjælp til dit budget 


Du har fået alle dine faste udgifter med i budgettet
Du har lagt dine variable udgifter sammen, fx for de sidste 3 måneder og fået en fornemmelse af, hvad du bruger
Ud fra dit overblik har du budgetteret, hvad du må bruge på husholdning, tøj etc.
Dine variable udgifter er mindre end dit rådighedsbeløb
Du har en post i dit budget til opsparing
Dit har eftertjekket, at budgetrammen for dine variable udgifter er realistisk



## Hvordan overholder man sit budget?

Nu står du med et splinternyt budget. Det er første trin - og måske det letteste. Nu skal du til at holde budgettet. De faste udgifter er det typisk ikke så meget at gøre ved. Du kan dog naturligvis justere på, om du [betaler kirkeskat]({% link _posts/2019-03-07-kirkeskat.md %}) eller hvad du kan [få et billigere mobilabonnement]({% link _posts/2019-03-07-mobilabonnement.md %}).

Men det er de **variable udgifter der kan være svære at styre i hverdagen**. Der er konstant fristelser rundt omkring i verden. Det er bl.a. en af grundene til, at jeg selv investerer mine penge, når jeg lige har fået løn.

Her er nogle gode råd til, hvordan du lettere kan overholde dit budget!

### 1. Tjek din konto ofte



 

*** 


Tjek din konto hver dag
Hvis du bruger Dankort til alle dine betalinger, mister du nemt følingen med dit forbrug og sprænger måske din budgetramme uden du er klar over det. Hvis det tit sker for dig, bør du gøre det til en vane at tjekke din bankkonto på et fast tidspunkt hver dag. Så får du en bedre føling med, hvor mange penge du har tilbage til forbrug denne måned.

Brug en app til at holde øje med forbruget
Der findes et app til alt, også budget. Du kan bruge den gratis app Dit Lommebudget til holde dig selv i ørene. I Lommebudgettet kan du selv sætte forbrugsrammer, der svarer til dem du selv har sat i dit budget til mad, tøj og fornøjelser. I løbet af måneden indtaster du dine køb, når du fx står i supermarkedet, en tøjbutik eller i biografen, så du nemt kan fordele dine købe på de forskellige forbrugskategorier. På denne måde holder du løbende øje med, om du overholder dine forbrugsgrænser.

Del budgettet til forbrug op i små bidder
Alt er lettere at overskue, hvis du deler det op i små bidder. Det gælder også dit budget til de variable udgifter. Et gammelt husmorkneb, som virker, er ”kuvert-metoden”. Hver måned hæver du hele eller dele af din indkomst og fordeler den i kuverter, enten til de enkelte poster i budgettet, eller du kan fordele pengene i lige store bidder henover måneden. Nogle hæver fx det beløb, der er sat af til mad og fordeler det i 4 kuverter (eller 5, hvis der er 5 uger i måneden). På den måde er du sikker på, at have ligeså mange penge til mad sidst på måneden, som først på måneden.
Desværre er kontanter, og kuverter, hurtigt ved at blive noget vi mindres fra sidste årtusinde. Men kan du oprette en separat konto med et tilknyttet debetkort til dit madbudget, der som regel udgør den største variable udgift i et budget.
Du kan også dele dit budget til forbrug op i 4-5 uger, og kun give dig selv lov til kun at bruge det fastsatte beløb for hver uge. Den slags mental opdeling gør det nemmere for dig, at forhindre budgettet i at skride.

Hold dig til din indkøbsseddel
Det er nemt at blive fristet, når du køber ind, især hvis du er sulten eller føler dig eventyrlysten ved synet af en spændende ingrediens. Men hvis du vil overholde din budgetramme, er det nu du skal sætte hælene i. Sørg for, at du har en komplet indkøbsliste i lommen, inden du tager ud for at handle, og hold dig til den.  

Lad Dankortet ligge derhjemme
Dit Dankort gør det nemt for dig at bruge penge, for nemt måske. Når du bipper en betaling igennem, kan du ikke se pengene trille ud af lommerne på dig, som du kan, hvis du bruger kontanter. Før du ved af det, kan du have opbygget en stor regning på impulskøb og selvforkælelse. Den nemmeste måde at stoppe dig selv på, er at lade Dankortet ligge derhjemme, hvis du ikke regner med at skulle bruge penge. Ingen Dankort, ingen dyr kage.

Køl af før du køber
Du kigger på et butiksvindue og får øje på et par jeans, som er et must have. Problemet er bare, at du slet ikke kan finde penge til de jeans i dit budget, hverken i dit tøjbudget eller hvis du leder i budgettet til uforudsete småting. Tag en dyb vejrtrækning, og sig til dig selv, at du må købe bukserne, men først i næste måned. På det tidspunkt har du sparet nok penge sammen, eller du har mistet interessen.

Du kan lære mere om at køle dit Dankort af her.

Stop dine dårlige forbrugsvaner
Dårlige forbrugsvaner koster kassen og kan lægge et gennemarbejdet budget i ruiner. Du har med garanti selv en forbrugsvane, som du igen og igen lover dig selv, du skal stoppe. For at kunne ændre en forbrugsvane, skal du erstatte dine laster med nye rutiner og belønninger.

Du kan lære at bryde dårlige forbrugsvaner her

Forpligt dig over for andre
Du kan bruge socialt pres til at motiver dig selv til ikke at sprænge din budgetramme. Find en du kan være ansvarlig over for, hvis du overskrider dit budget. Det kan være din kæreste, en ven eller familiemedlem. Bed ham eller hende om at hjælpe dig med at holde dig til din budgetramme for dit forbrug.

 

 

Sådan styrer du dine pengene bedre med budgettet
 
Brug en budgetkonto til dine faste udgifter
Hvis du ikke allerede har en, så få oprettet en budgetkonto hos din bank. Hver måned overfører du et fast beløb fra din lønkonto til budgetkontoen. Det beløb, du overfører til budgetkontoen, skal svare til det beløb du skal bruge til alle dine faste udgifter, hver måned. Alle dine faste regninger skal derefter betales fra din budgetkonto.

Derved lægger du lige meget til side til faste udgifter hver måned. Så selvom der er nogle måneder, hvor du har større faste udgifter end i andre måneder, påvirker dette ikke dit rådighedsbeløbet, fordi du løbende har sat penge af til udgifterne på din budgetkonto. Rådighedsbeløbet er det beløb, du har tilbage af din indtægt hver måned, når du har betalt alle dine faste udgifter.

Spar op til uforudsete udgifter
Det er en rigtig god ide at have lidt penge stående til de uforudsete udgifter. Så skal du ikke låne eller trække på kassekreditten hvis din smartphone går i stykker. Sørg derfor for, at der er et råderum i dit budget, så du kan lægge penge til side til uforudsete udgifter.

Du kan læse mere om opsparing til uforudsete udgifter her

Læg penge til side til opsparing
Udover opsparingen til de uforudsete udgifter, er det også en god idé at lægge penge til side til opsparing. En opsparing er vigtig, fordi den giver dig økonomisk råderum og mulighed for at spare op til ting, der ikke er en del af dit budget. Det kan fx være, at du vil spare op til en ejerbolig, en stor rejse, eller andre ting du går og drømmer om i hverdagen. Derfor er det vigtigt, at du har mulighed for at sætte et fast beløb af til en opsparing.

Læs mere om hvordan du får styr på din opsparing her

Husk også at udgifter til jul og fødselsdage bør være en del af dit budget
Store poster i dit budget, som også er vigtige at være opmærksom på, er udgifter til jul, fødselsdage og ferier. Selvom det er udgifter du kun har et par gange om året, er det en god idé at spare op til dem henover hele året. Så undgår du, at du i de perioder, hvor du har disse udgifter, bliver nødt til at spare på andre poster i dit budget.

Forsøg derfor at vurdere, hvor mange penge du ønsker at sætte af til jul, fødselsdage og ferier, og sæt dette beløb ind i dit budget. Hvis du bruger Penge- og Pensionspanelets budgetskabelon, kan du finde posten til opsparing til ferier under ”variable udgifter” – ”fornøjelser” og posten til fødselsdage og jul, kan du finde under ”variable udgifter” – ”diverse”.

Sørg for, at overføre de penge, du sætter af til disse poster enten til din budgetkonto eller den konto, hvor du sparer op til uforudsete udgifter. Hvis pengene står på din lønkonto, kan du blive fristet til at bruge pengene til andet, end det der er formålet med opsparingen.

Du kan læse mere om opsparing her

Hold dit budget up-to-date
Hvis din økonomi ændrer sig, eller hvis du finder ud af, at du ikke kan overholde dit budget, er det vigtigt, at du bruger lidt tid på at tilrette budgettet, så det passer til din økonomi.

Brug derfor lidt tid, fx hvert halve år på at tilrette dit budget. Især i starten er det vigtigt, at du sætter dig ned og evaluerer, om det budget du fik lagt, er til at overholde. Hvis du finder ud af, at der er nogle poster, hvor du bruger flere penge end der står i budgettet, bør du tage stilling til, om du vil budgettere med dette ekstra forbrug eller om du vil forsøge at ændre dit forbrug, så det stemmer overens med dit budget.

Hvis der sker ændringer i din økonomi, fx hvis din indtægt ændrer sig eller hvis der er ændringer i dine faste udgifter, er det vigtigt at du opdaterer budgettet, og får tilpasset de poster, der er påvirket og stadig sørger for, at der er balance i budgettet.

***

Tænk - https://taenk.dk/test-og-forbrugerliv/privatoekonomi-og-aftaler/budget/budget-saadan-laegger-du-et

 
Budget: Sådan lægger du et

Et budget giver dig overblik over dine penge, så du kan undgå økonomiske overraskelser og få mere luft i økonomien. Få hjælp til dit budget her.

Et budget gør det lettere at overkomme uforudsete udgifter

Regninger og uforudsete udgifter kan slå bunden ud af din økonomi. Men de behøver ikke gøre det - hvis du er godt forberedt med et budget.

Et godt budget giver dig nemlig overblik over dine udgifter og indtægter, så det er lettere at få pengene til at slå til - også når der sker noget uventet. Det betyder også, at du kan prioritere de ting, der er vigtige for dig at få råd til.

Hvordan laver du et godt budget? Få hjælp her.

Budgettet giver dig overblik over udgifter og indtægter
Budgettet er en oversigt over dine indtægter og udgifter.

Dine udgifter og indtægter varierer i løbet af året. Når du laver dit budget, skal du derfor starte det i den måned, du er i nu, og tænke det mindst 1 år frem. På den måde får du også de udgifter med, du kun skal betale kvartalsvis eller 1 gang om året.

Dit overblik over dine udgifter og indtægter kan du få fra din netbank. Gå et år tilbage i din netbank og se, hvad du har fået ind og brugt i hele det forløbne år.

Indtægter: Hvad får du ind?
Indtægter er de penge, der går ind på din konto hver måned. Det kan være løn, boligsikring, SU og børnepenge.

Indtægter kan også være enkeltbeløb som feriepenge eller restskat.

Tjek din konto for at se, hvad der er gået ind på din konto og hvornår. Kan du ikke se dine indtægter i netbanken, kan du finde mere information her: 

Indkomst som løn, feriepenge eller kontanthjælp kan du i de fleste tilfælde finde i din digitale postkasse på borger.dk eller i e-boks.
Dagpengemodtager: Du kan finde en oversigt over dine udbetalinger via din a-kasse.
Studerende: Du kan finde en oversigt over SU via minSU på su.dk.
Pensionist: Du kan finde en oversigt over pensionsudbetalinger på pensionsinfo.dk.
Skatten trækker du fra, så du kun regner med det beløb, du rent faktisk får ind på kontoen.

Varierer din indtægt fra måned til måned, kan du regne ud, hvor meget du i gennemsnit tjener om måneden og bruge det tal i dit budget.

Udgifter: Hvor meget betaler du?
Dine faste udgifter er de vigtigste poster i budgettet. De dækker nemlig over de ting, der er nødvendige i dit liv, og som du betaler til fast.

Faste udgifter er for eksempel:

Husleje
Forsikring
Vand, gas og el
Transport
Kontingenter
Mobiltelefon og bredbånd
Afbetaling på lån
Faste abonnementer
Faste udgifter kan variere fra måned til måned, da du betaler nogle udgifter på månedsbasis, andre hvert kvartal og nogle på årsbasis.

Læg hver måned penge til side til de faste udgifter, du kun skal betale hver 3. måned eller 1 gang om året. Så er du forberedt, når regningen lander i postkassen.

Din kontooversigt i din netbank kan du bruge til at finde ud af, hvor meget du betaler til hver post og hvornår. Tjek posterne for 12 måneder tilbage.

Variable udgifter: Husk at regne dem med
Regner du variable udgifter med i dit budget, får du et bedre overblik over, hvad du egentlig har tilbage, når alle dine udgifter er betalt.

Variable udgifter er for eksempel:

Mad
Medicin
Hygiejne og skønhedsprodukter
Tandlægebesøg
Rengøringsartikler
Pleje til husdyr
Frisør
Tøj og sko
Ferie
Julegaver, fødelsdagsgaver og andre gaver
Beløbet til variable udgifter kan være svært at fastsætte. Tjek kontooversigten i din netbank, kig et par måneder tilbage og notér, hvor meget du cirka har brugt på variable udgifter.

Variable udgifter kan du ofte skære ned på, hvis pengene er små. Men undervurder dem ikke - det kan være her, du bruger mange penge, uden at du egentlig er klar over det.

Overraskende budgetposter: Spar op
Dyre tandlægeregninger, bilreparationer og en ny vaskemaskine kan komme ud af det blå. Derfor skal du hver måned lægge penge til side til i dit budget. På den måde har du lidt på kistebunden, når uheldet er ude.

Men uforudsete udgifter kan også dække over dejlige begivenheder som fødselsdage, bryllupper, konfirmationer og så videre. Husk at få udgifterne til dette med i dit budget.

Huskeliste: Har du husket disse budgetposter?

Justeringer: Tjek dit budget med jævne mellemrum
Dit budget skal du jævnligt efterse.

Dine udgifter kan stige, for eksempel fordi mobilabonnementet eller forsikringerne bliver dyrere, eller din indtægt kan falde, hvis du mister dit job, går ned i løn, betaler mere i skat eller ikke får boligsikring eller friplads længere.

Dine behov kan også ændre sig, hvis du for eksempel har købt bil, fået børn eller kæledyr eller har fået andre nye udgifter.

Gennemgå dit budget, hvis du flytter, får nyt job eller du får nye interesser.

Efterse dit budget hver 3. måned for at se, om dine indtægter og udgifter passer med dit budget. Ret budgettet til, hvis det ikke holder.

*****************************************************************************



Få overblik over din økonomi med et budget
Du kender det sikkert: Nogle måneder er der mange regninger, andre måneder er der få.

Med et budget får du hjælp til at holde styr på din økonomi, så du ved, hvor mange penge du kan bruge på dig selv. Og så risikerer du ikke at stå med en tom konto, når regningerne vælter ind.


Klar til at lægge et budget? Sådan udfylder du et budgetskema
Princippet er, at du regner ud, hvad du i gennemsnit skal bruge på faste udgifter hver måned. For at få et overblik kan du lægge et budget i fx netbanken eller downloade et budgetskema. Indtast dine løbende udgifter, og budgettet regner ud, hvor meget du skal starte med at indbetale på din budgetkonto, og hvor meget du månedligt skal overføre til din budgetkonto. 

Du kan også lægge et budget til en begivenhed i dit liv, fx hvis du skal have barn eller skal ud at rejse.

Budget i Jyske Netbank
Læg dit budget i Jyske Netbank, og overfør dine eksisterende betalingsaftaler direkte til budgettet. 

Find vejledninger til dit online budget i Jyske Netbank.

Budgetskema til faste udgifter
Du kan også downloade et budgetskema, og udfylde det med dine egne udgiftstyper og beløb hen over året. Budgetskemaet udregner, hvor meget du bør indbetale på din budgetkonto hver måned. 

Download budgetskema for hele året [excel]

Budgetskema til særlig begivenhed
Skal du giftes, have barn, ud at rejse eller noget helt andet, kan du lægge et budget til netop den situation. Hold også øje med, om du overholder dit budget. Udfyld med dit budget og efterfølgende de egentlige udgifter, for at se forskellen.

Download budgetskema til en særlig begivenhed [excel]

Gode budgetråd
Hold din opsparing til faste udgifter adskilt fra din øvrige økonomi med en budgetkonto.
Lav en fast månedlig overførsel til budgetkontoen.
Brug Betalingsservice til automatisk og gratis betaling af dine faste regninger.
Vær realistisk omkring dine udgifter, og rund evt. beløbene op for en sikkerheds skyld.
Hav altid overblik over din aktuelle situation - tjek dine konti i Jyske Netbank eller mobilbanken.
Tjek dit budget én gang årligt og hver gang, der sker større ændringer i din økonomi.
Rådighedsbeløbet - den nøgne sandhed
Rådighedsbeløbet er det beløb, du har tilbage til dig selv, når du har betalt alle dine faste udgifter.

Rådighedsbeløbet giver dig overblik over

Om du har overskud til at spare op til det, du ønsker dig. 
Om der er plads til at betale et lån tilbage.


***

{% endcomment %}

## Konklusion

En af de store pengeslugere er din mad. Du kan lægge et [mad budget]({% link _posts/2021-04-01-madbudget-luksusfaelden.md %}), så du undgår at den post sluger hele dit rådighedsbeløb.

## Skabeloner til budget

Jeg har lavet række budgetskabeloner, som du kan tage udgangspunkt i. Du kan finde et gratis budgetskema som studerende, flytte hjemmefra, på SU, familie, baby eller hus budget.

Du kan finde [gratis budgetskemaer her]({% link _posts/2021-07-10-budget-skabeloner.md %}).
