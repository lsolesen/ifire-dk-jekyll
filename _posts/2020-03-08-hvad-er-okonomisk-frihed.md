---
title: "Hvad er økonomisk frihed?"
last_modified_at: 2020-03-08T09:20:02+02:00
permalink: /hvad-er-okonomisk-frihed/
header:
  overlay_image: https://images.unsplash.com/flagged/photo-1558338044-14b972111f16?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1500&q=80
  teaser: https://images.unsplash.com/flagged/photo-1558338044-14b972111f16?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Photo by Dragos Gontariu on Unsplash
category:
  - FIRE
tags:
  - finansiel uafhængighed
  - økonomisk frihed
excerpt: "FIRE-bevægelsen taler ofte om 4%-reglen i forhold til at regne ud, hvornår man er økonomisk uafhængig og har opnået finansiel frihed."
classes: wide
feature_row:
  - image_path: https://imgcdn.saxo.com/_9781533667922/0x500
    alt: "The Simple Path to Wealth"
    title: "The Simple Path to Wealth"
    excerpt: "This book grew out of a series of letters to my daughter concerning various things-mostly about money and investing-she was not yet quite ready to hear. Since money is the single most powerful tool we have for navigating this complex world we've created, understanding it is critical."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-simple-path-to-wealth_j-l-collins_paperback_9781533667922
    btn_label: "Læs mere"
    btn_class: "btn--success"
    rel: sponsored nofollow noopener
---

Økonomisk frihed betyder ikke det samme for alle. Økonomisk frihed betyder på en eller anden måde, at man ikke er afhængig af at tjene penge længere. 

Principielt kan man være økonomisk uafhængig, hvis: 

- Man har en stor opsparing
- Man har en passiv indkomst, der dækker ens omkostninger
- Man ingen omkostninger har

De fleste har omkostninger, så for det meste handler det om at have en opsparing eller at have en passiv indkomst. I disse tider er en høj opsparing typisk ikke så lukrativ, da renterne er meget lave, så de fleste ender med at investere pengene i fx aktier, obligationer, ejendomme eller andre investeringsformer.

## Hvad er økonomisk uafhængighed?

Er man så finansiel uafhængig, når man har mange penge investeret. For mig kommer det an på flere parametre. At have fuld økonomisk frihed betyder, at man ikke længere behøver at arbejde for sine penge.

Hvis man lever af sine aktieudbytter eller huslejer, kan man godt sige, at man er økonomisk fri. Men hvis man selv er nødt til at arbejde i sin egen virksomhed, holde øje med udlejningsejendomme, konstant følge med i aktiemarkedet, drive en blog hvor man følger den økonomiske frihed, er man så økonomisk fri. Vel egentlig ikke rigtigt. Man arbejder stadig for sine penge. Hvis ikke indkomsten er passiv, så ender man bare med et nyt arbejde. 

Men for mig handler søgen mod økonomisk frihed ikke udelukkende om **ikke** at arbejde. Jeg kan godt lide at arbejde og har et meningsfuldt arbejde. Det handler også i høj grad om prioriteringer og livsmål.

## Hvornår er økonomisk frihed opnået?

Hvis vi er enige om at finansiel uafhængighed betyder, at man ikke længere behøver at arbejde for at få sine omkostninger dækket, så er spørgsmålet hvor meget den passive indkomst skal dække?

- **Den passive indkomst dækker en bolig og mad på bordet.** Så kan man allerede gå fra fuldtidsarbejde til deltidsarbejde. Dette stadie sikrer overlevelsen og kunne kaldes økonomisk sikring. Hvis man mister sit arbejde, så kan man muligvis blive nødt til at flytte til billigere husleje eller sælge bilen. 
- **Sikrer nuværende levestandard**. Næste stadium kunne være, hvis den passive indkomst sikrer den nuværende levestandard - og hvor jeg kan gøre det, jeg plejer og gerne vil gøre i livet.
- **Økonomisk overflod**. De færreste vil opnå at få så høj en grad af passiv indkomst, at de slet ikke behøver at tænke over, hvordan de bruger den passive indkomst.

## William Bengens 4%-regel

Finansrådgiveren [William Bengen offentliggjorde i 1994 en artikel](http://www.retailinvestor.org/pdf/Bengen1.pdf) med følgende konklusion:

> “Assuming a minimum requirement of 30 years of portfolio longevity, a first-year withdrawal of 4 percent, followed by inflation-adjusted withdrawals in subsequent years, should be safe.”

--- <cite>William Bengen</cite>

Hvis du som minimum vil leve af din investering i 30 år, er 4% en sikker hævningsrate. De efterfølgende år skal du så ifølge Bengen tilpasse din hævningsrate til inflations- eller deflationsraten. Dvs. du _kan_ tilpasse den til inflationsraten, men du _skal_ tilpasse den til deflationsraten.

Et eksempel: Du vil gå på pension i starten af 2022 og hæver derfor for første gang i slutningen af 2021 penge fra din investering. Du hæver 4% af porteføljens værdi. I 2022 antager vi at inflationsraten er på 1%. Altså må du i slutningen af 2022 hæve 4% * 1,01 (= 4,04%) af din investering for at bevare købekraften. Det samme gør du året efter. Antag vi har haft den samme inflationsrate i 2023, så må du i slutningen af 2023 hæve 4,04%*1,01 (= 4,08%).
{: .notice .notice--info }

Historisk set har har alle, der har fulgt 4%-reglen og som er gået på pension mellem 1926 og 1976, kunnet leve mindst 30 år af sin opsparing. (Husk bare på, at vi ikke kan spå om fremtiden - heller ikke selv om de historiske data har et budskab.)

Bengen tog i sin undersøgelse udgangspunkt i en portefølje, hvor halvdelen af investeringen var i aktier og den anden halvdel var i mellemlang statsobligationer. Bengen mener stadig man kan sikre sig en 4% rate fra en investering med op til 75% aktier, men at øge andelen af obligationer formentlig vil have en negativ effekt på porteføljens samlede afkast.

{% include video provider="youtube" id="z7rH7h7ljHg" %}

## Anvendelse af 4%-reglen

Et er teori. Noget andet er praksis. Hvordan bruger vi 4%-reglen i forhold til at skabe økonomisk frihed? Det er faktisk ret enkelt. Du skal fastlægge det beløb (før skat), du mener gør dig økonomisk fri.

Hvis du har årlige udgifter for 290.000 DKK / år og du betaler 42% i skat, så har du altså brug for 500.000 årligt i passiv indkomst for at have økonomisk frihed. Da 4% er er 1/25-del af 100%, så skal du _bare_ have 25 gange beløbet investeret i aktier og obligationer for at opnå økonomisk frihed.

Men det beløber sig alligevel til 12.500.000 DKK. Når du har investeret det beløb er du altså - alt andet lige - finansielt fri ifølge 4%-reglen. 

## Hvordan opnår man økonomisk frihed?

Nu ved du hvordan du kan beregne niveauet for din økonomiske frihed, men hvordan bliver man det så?

Det er ikke magi, men kræver noget arbejde.

- **Opsparingsrate**. Desto højere opsparingsrate du kan have om måneden, desto hurtigere kan du blive økonomisk fri. Det er afgørende, at du holder styr på din husholdnings finanser. Hvis du sænker dine udgifter ved at fjerne nogle af de unødvendige pengeslugere, så vil tærsklen for at opnå finansiel uafhængighed også dale.
- **Overskud pr. Måned investeres**. De overskydende penge hver måned investeres. Jo mere du kan investere, desto hurtigere bliver du økonomisk fri.

**Tilbage til ovenstående eksempel:** Dit mål er 12.500.000 DKK investeret. Hvis du investerer 10.000 DKK / måned (120.000 DKK / år), tager det 37 år med en gennemsnitlige rente på 5%. Ved en indbetaling på 20.000 DKK / måned, tager det 26 år. Hvis du vil opnå målet om finansiel uafhængighed på 10 år kræver det knap 80.600 DKK investeret om måneden.
{: .notice .notice--info }

Du bliver altså ikke økonomisk uafhængig ved at tage i byen hver anden weekend eller drikke en kaffe dagligt fra cafeen. Derfor er det heller ikke sikkert, at jagten på økonomisk frihed er for alle. Men jeg tror på, at vi alle burde tænke meget mere over, hvad pengene går til. Hvis vi på langt sigt skal have en bæredygtig klode, så handler det også om at vi alle _nøjes_ med lidt mindre end vi har gjort. Og jeg har faktisk ikke manglet noget efter, at jeg er begyndt at tænke over min opsparingsrate. 

Selv holder jeg ikke op med at arbejde, men jeg vil gerne så længe mine børn er små arbejde mindre. Primært for at have bedre energi til alt det andet, der også gerne må ske i mit liv.

## Udregn selv din økonomiske frihed

Der er et utal af beregnere rundt omkring på nettet. Jeg kan godt lide beregneren fra [networthify.com](https://networthify.com/calculator/earlyretirement?income=600000&initialBalance=2000000&expenses=300000&annualPct=5&withdrawalRate=4), men beregnerne er naturligvis bare en simpel fremskrivning af værdi - og du ved aldrig helt, hvad fremtiden bringer.

[Hvornår er du økonomisk uafhængig?](https://networthify.com/calculator/earlyretirement?income=600000&initialBalance=2000000&expenses=300000&annualPct=5&withdrawalRate=4){: .btn .btn--info }

## Opsamling

Betydningen af økonomisk frihed er at være fri for at arbejde for sine penge. Hvornår dette er opnået skal du selv finde ud af ud fra dine livsønsker. For de fleste af os kræver det hårdt arbejde på et tidspunkt i livet og sparsommelighed. Desto tidligere du kommer i gang med overvejelserne, desto mere kan du blive hjulpet på rejsen af effekten af _renters rente_. 4%-reglen er en mulighed for at anslå, hvad du konkret skal have investeret for at være økonomisk fri.

{% include feature_row type="left" %}

{% include disclaimer.md %}
