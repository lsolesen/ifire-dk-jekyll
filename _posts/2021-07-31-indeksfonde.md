---
title: &title "Indeksfonde - Komplet guide til index investering"
seo_title: "Indexfonde 2021 - Komplet guide til index investering"
# Guide til indeks investering + De 5 bedste indeksfonde i 2021
# Forstå indeksfonde på 1 minut og få et bedre afkast (2021 guide)
# Indeksfonde ⇒ Kom i gang med indeksinvestering (2021)
# Indeksfonde er den ultimative måde at investere i aktier - Blog
permalink: /indeksfonde/
header:
  overlay_image: https://images.unsplash.com/photo-1423666523292-b458da343f6a?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1900&q=80
  teaser: https://images.unsplash.com/photo-1423666523292-b458da343f6a?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=80
  caption: *title
category:
  - Investering
tags:
  - værdipapirer
  - indeksfonde
  - passiv investering
excerpt: "Index investering er en god måde at gøre investering nemt. Hvis du vælger at investere i indexfonde, så kan du investere med et fornuftigt afkast samtidig med at du reducerer risikoen."
toc: true
last_modified_at: 2021-07-24T10:22:02+02:00Z
---

Index investering er en god måde at gøre investering nemt. Hvis du vælger at investere i indexfonde, så kan du investere med et fornuftigt afkast samtidig med at du reducerer risikoen.

En indeksfond er en type af investeringsforeninger, der følger et aktieindeks. Der findes mange forskellige indekser. Jeg er selv mest interesseret i [verdensindekset](/investering-vol9/), men du kan også investere i det danske C25-indeks eller det amerikanske aktieindeks, S&P500. Indeksfondens målsætning er at afspejle udviklingen i de pågældende indeks.

I denne guide får du svar på følgende spørgsmål:

- Hvad er en indexfond?
- Hvorfor er de passive?
- Hvordan investerer du i passive indeksfonde?

## Hvad er en indeksfond?

En indeksfond er en investeringsforening, der forsøger at afspejle udviklingen i et aktieindeks. Investeringsforeningen skal altså _bare_ handle, så afkastet i foreningen afspejler indekset.

Der findes mange forskellige indekser, så du skal huske at sætte dig ind i, hvilket indeks du gerne vil følge.

## Aktiv eller passiv investering

Indeksfonde bliver ofte brugt, når man gerne vil investere ved bare at følge markedet. Det kalder man også passiv investering.

Jeg har skrevet mere om [passiv investering]({% link _posts/2021-07-31-passiv-investering.md %}) eller [den evige diskussion om aktiv vs. passiv investering](/passiv-investering-slaar-aktiv/).

I bankerne vil du også blive tilbudt at investere i en investeringsforening. Mange af bankernes investeringsforeninger forvalter deres portefølje aktivt. Det gør de, fordi de håber på, at foreningen kan skabe et bedre afkast end markedet og det givne indeks.

I de aktive foreninger sidder der professionelle investorer og køber og handler. Det betyder, at omkostningerne i de aktive foreninger kan være ret høje. Du kan sagtens finde årlige omkostninger på helt op til 2-3% i de aktive foreninger.

Men faktisk kan [passiv investering]({% link _posts/2021-07-31-passiv-investering.md %}) i langt de fleste tilfælde over tid slå den aktive investering. En af grundene er at omkostninger over tid hurtigt kommer til at spise en del af afkastet. Og hvis de årlige omkostninger er så høje, så skal de jo præstere væsentligt over markedsgennemsnittet.

De passive indeksfonde kan du finde meget meget lavere årlige omkostninger.

Du skal også være opmærksom på, at bankerne ofte tjener penge på de investeringer, de anbefaler. Det er med til at holde omkostningerne oppe, men gør også at bankerne ikke er helt objektive i deres anbefalinger.

Indeksinvestering fungerer på den måde, at foreningen køber bredt op i indekset. De køber lidt af mange af selskaberne, så de har nogenlunde samme vægtning, som de har i det overordnede indeks. Teoretisk set så bør det betyde, at når indekset falder 3%, så vil værdien af foreningen også falde med omkring 3% og det samme når indekset stiger.

Det er naturligvis ikke altid muligt at følge indekset helt præcist med mindre de køber hver eneste aktie i indekset. Derfor vurderer man hvor god en indeksfond er på dens _tracking error_. Du kan læse mere om, hvordan man [finder de bedste investeringsforeninger]({% link _posts/2020-03-19-hvilken-fond.md %}).

{% include figure image_path="/assets/images/posts/indeksfond-udvikling.png" caption="Den populære 'Sparindex INDEX Globale Aktier KL (SPVIGAKL)' dækker verdensindekset. Kursen på indexfonden bevæger sig med verdensmarkedet." %}

Med en indeksfond opnår du altså markedets afkast. Det bredeste er verdensindekset, som kaldes 'MSCI ACWI IMI'. Du kan også eje en C25-indeksfon eller et indeks med de 500 største amerikanske aktier i S&P500, som er det [indeks Warren Buffet anbefaler private investorer at følge]({% link _posts/2020-03-07-warren-buffett-anbefalder-indeksfond.md %}). Du kan finde en fond med S&P500, som er virkelig billig i årlige omkostninger, mens verdensindekset typisk koster en lille smule mere.

## Hvorfor skal jeg lave index investering?

Der er to grunde til at index investering vinder frem. For det første er det virkelig enkelt. Du skal bare købe en passivt forvaltet fond, der afspejler det indeks du gerne vil følge, og så kan du sætte dig ned og nyde den passive indkomst. Foreningen sørger løbende for at rebalancere. For det andet så minimerer du risikoen ved at følge markedet, så du ikke risikerer at satse på alle taberne.

Her kan du se nogle af fordelene ved index investering:

- **Spredning**. En indeksfond sikrer dig en større spredning, end hvis du investerer i enkeltaktier i det samme index.
- **Du sparer tid**. Du skal bare vælge en indeksfond, som følger dit foretrukne indeks. Så køber du den, og så behøver du ikke lave større markedsanalyser.
- **Du minimerer risikoen**. Du behøver ikke holde dig opdateret på markedet, og du træffer ikke dårlige beslutninger undervejs. Du følger bare indekset.

{% comment %}

***

## Hvad skal du være opmærksom på?


Det er vigtigt, at du er langsigtet, når du investerer i indeksfonde. Aktiemarkederne går op og ned hele tiden. Hvis du investerer på den korte bane, så kan du risikere, at dine penge har tabt værdi, når du trækker dem ud.

Har du en langsigtet tidshorisont, så peger al historik på, at aktiemarkedet altid vil gå op. Der vil dog være udfald på vejen, men det kan du gardere dig imod ved at være langsigtet.

Derudover så er det vigtigt, at du finder en passiv indeksfond. Den har klart de laveste omkostninger, og det har stor betydning for [rentes rente](/renters-rente/). Lad mig komme et eksempel. Lad os sige, at der er to investeringsforeninger. Den ene (fond 1) har en ÅOP på 0,5 %, og den anden (fond 2) har en ÅOP på 2,0 %. Ofte vil passive fonde være i den lave ende, mens aktive fonde vil være i den høje ende. Det interessante er her, at fond 2 hvert år skal opnå et afkast, der er 1,5 % højere end fond 1 for at præstere det samme.



Det kan godt være, at det i nogle scenarier kan betale sig, men historikken peger på, at aktive fonde ikke kan betale sig i længden, da de skal være så meget bedre (som minimum 1,5 % bedre i eksemplet).

Du slipper desværre ikke for omkostninger, men kan du holde dem på 0,5 % eller under, så vil jeg mene, at det er rigtig fornuftigt. Det er i hvert fald værd at betale for at få den store spredning, som de giver.

Du bør ligeledes overveje hvor stor en spredning, som du vælger at have. Vælger du en fond, der afspejler C25, så har du som udgangspunkt en fin spredning. Dog er du kun eksponeret mod Danmark. Hvis det pludselig går dårligt for Danmark, så vil det også afspejles i indekset.

Jeg vil derfor klart anbefale, at man kigger bredere. Jeg forsøger at afspejle verdensindekset MSCI ACWI i min portefølje med udbytteaktier. Det gør jeg for, at jeg er så bredt eksponeret som muligt. Jeg ville holde 70-80 % af ens midler i et verdensindeks, og så kan du eventuelt vælge at fordele de sidste procenter i C25 eller et andet indeks, som du finder interessant.

***

{% endcomment %}

## Hvordan kommer du i gang med indeksfonde?

Når du investerer, så skal du altid først lægge en investeringsstrategi. Strategien hjælper dig med at kunne træffe de rigtige beslutninger uanset hvordan markederne bevæger sig.

Du kan vælge forskellige strategier. Hvis du køber løbende op, så kan du udnytte **dollar cost averaging** og på den måde reducere risikoen for markedsudsving. Du kan også vælge bare at købe op engang imellem. Du kan også forsøge at købe ind, når du synes markedet står godt, selvom det formentlig [ikke kan betale sig at _time_ markedet]({% link _posts/2020-03-02-hvornaar-ind-i-markedet.md %}).

Din investeringsstrategi kan indeholde følgende overvejelser:

- **Hvad er din tidshorisont?** Hvornår skal du bruge pengene? Hvis din tidshorisont kun er 1-5 år, så er det ikke sikkert at indeksfonde eller investeringer i det hele taget er et godt valg.
- **Hvor høj risiko vil du tage?** Hvis du har en lang tidshorisont kan du påtage dig lidt højere risiko. Du skal have råd til at kunne vente med at få udbetalt pengene, ellers risikerer du at tabe penge, hvis du er nødsaget til at sælge, når markedet er nede.
- **Har du råd lige nu?** Hvis du har gæld eller snart skal bruge pengene, så er det formentlig en dårlig ide at investere dem.

Husk at overveje disse ting i din investeringsstrategi først.

## Danske indeksfonde og passive investeringsforeninger

Der findes også nogle gode danske indeksfonde og passive investeringsforeninger. Efterhånden er der kommet mere og mere konkurrence, så heldigvis er nogle af de danske fonde ved at være relativt prisbillige. Jeg har skrevet meget mere om [danske indeksfonde og passive investeringsforeninger]({% link _posts/2021-04-02-passive-danske-investeringsforeninger.md %}).

{% comment %}

Der er flere forskellige muligheder for at komme i gang. Som platform så vil jeg anbefale, at du vælger enten Nordnet eller Saxo Bank. Det er to største danske mæglere, og jeg synes, at de tilbyder klart det bedste produkt på markedet.

Nordnet tilbyder blandt andet deres månedsopsparing, hvor du har mulighed for at købe op løbende uden omkostninger. Du overfører blot til Nordnet, og så sørger den for resten. Saxo Bank har generelt lave omkostninger samtidig med, at de tilbyder muligheden for en aktiesparekonto. Det er aktiekonto med en beskatning på 17 % – det fortæller jeg mere om i næste afsnit.

Der er forskellige fordele og ulemper ved de forskellige platforme, og du bør sætte dig ind i den pågældende platform, før du investerer. Det kan godt variere, hvad der er det bedste valg for den enkelte person.

Beskatning af indeksfonde
Når vi er bosat i Danmark, så kan vi ikke komme udenom beskatning. Det er desværre ikke helt lige til. I det danske skattesystem kan de beskattes efter lagerbeskatningsprincippet eller realisationsbeskatningsprincippet.

Ved lagerbeskatning betaler du skat af årets gevinst hvert år, selvom du ikke har solgt. Samtidig får også fradrag hvert år for tab.

Ved realisationsbeskatning betaler du skat af din gevinst, når du sælger dine investeringsbeviser. Du vil ligeledes først få fradrag, når du har solgt.

Generelt så skelnes der mellem aktive/passive, akkumulerende/udbyttebetalende og danske/udenlandske fonde – det skal ikke være nemt.


Lav kurtage
Invester i aktier, fonde og ETF'er
Jeg anbefaler
Opret en konto
Hvorvidt fonden er aktiv eller passiv har ikke indflydelse på beskatningen. Det er blot omkostningerne, som du være opmærksom på.

Hvis du vælger at kigge på udenlandske investeringsforeninger, så bør du læse denne artikel om ETF investering. De er som udgangspunkt altid beskattet ved lagerbeskatning. Er den aktiebaseret (som de fleste indeksfonde er), så vil den være beskattet som aktieindkomst. Er den ikke, så vil være beskattet som kapitalindkomst. Det er blot en hovedregel.

For danske indeksfonde så afhænger beskatningen af, om fonden er udbyttebetalende eller akkumulerende. Betaler fonden ikke udbytte, så vil den være beskattet efter lagerbeskatningsprincippet. Er der tale om en aktiebaseret fond, så vil den være beskattet som aktieindkomst – er den ikke, så vil det være kapitalindkomst.

Er den derimod udbyttebetalende, så vil den være beskattet efter realisationsprincippet. Her vil den være beskattet som aktieindkomst. Her skal du dog løbende betale skat af det udbytte, som du modtager.

Konklusion

Generelt set så vil de fleste indeksfonde for aktier være beskattet som aktieindkomst. En udenlandsk fond vil som hovedregel være beskattet efter lagerbeskatningsprincippet. Det samme gør sig gældende for en dansk fond, hvis den er akkumulerende. Er den udbyttebetalende, så vil det være efter realisationsbeskatning.

For den almene dansker vil det være realisationsbeskatning være at foretrække, da du på den måde kan opnå et afkast af den udskudte skat. Aktieindkomst vil også være at foretrække, da beskatningen oftest er lavere end for kapitalindkomst. Her er skattesatsen 27 % op til 56.500 kr (2021), hvorefter den stiger til 42 %.

En anden mulighed er aktiesparekontoen (læs mere her), der er lagerbeskattet med skatteprocent på 17 %. Her kan du dog kun placere fonde, der er beskattet som aktieindkomst. Den vil for de fleste være at foretrække, da den lave skattesats gør den meget attraktiv.

Afrunding
Index investering er bestemt en fornuftig metode at investere sine penge på. Du slipper for besværet samtidig med, at du opnår et markedsafkast uden de store omkostninger. Det må siges at være meget attraktivt.

Har du spørgsmål eller kommentarer til investering i indeksfonde, så skal du være meget velkommen til at smide en kommentar herunder.

## Indeksfonde

indeksfond
indeksfonde
indexfonde

## Hvad er index investering?

index investering

## bedste passive fonde bedste indexfonde

## passive investeringsfonde

---> Nord.investments gør det automatisk for dig

{% endcomment %}
