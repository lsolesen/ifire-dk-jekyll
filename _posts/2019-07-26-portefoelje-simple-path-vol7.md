---
title: "‘Simple Path to Wealth’ - hold strategien #7"
last_modified_at: 2019-10-27T09:20:02+02:00
permalink: /investering-vol7/
category:
  - Investering
tags:
  - investering
  - aktier
  - obligationer
excerpt: "Hold dig til din strategi, når du har lavet den? Eller hvorfor udbytteaktier ikke er noget for mig, når jeg nu vil gøre det enkelt!"
classes: wide
feature_row:
  - image_path: https://imgcdn.saxo.com/_9781533667922/0x500
    alt: "The Simple Path to Wealth"
    title: "The Simple Path to Wealth"
    excerpt: "This book grew out of a series of letters to my daughter concerning various things-mostly about money and investing-she was not yet quite ready to hear. Since money is the single most powerful tool we have for navigating this complex world we've created, understanding it is critical."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-simple-path-to-wealth_j-l-collins_paperback_9781533667922
    btn_label: "Læs mere"
    btn_class: "btn--success"
---

Jeg havde besluttet mig for en strategi. Jeg ville købe index-fonde - og gøre det enkelt! 

Men så læste jeg lidt mere om investering. Det viser sig, at der er mange interesserede i _finansiel uafhængighed_, der laver en portefølje med udbytteaktier. Så jeg blev revet med for at få en mere eller mindre fast indkomst.

En del af mine investeringer skulle også være at udvælge udbytteaktier. Det gjorde jeg så med en mere eller mindre gennemtænkt filosofi.

Det har jeg fortrudt!

Jeg havde jo besluttet mig for, at jeg ikke kan slå markedet, fordi de fleste [aktier klarer sig dårligere end indekset](https://fourpillarfreedom.com/most-individual-stocks-underperform-index-funds/).

{% include figure image_path="https://i0.wp.com/fourpillarfreedom.com/wp-content/uploads/2018/09/110916_inline-defense-wins-chart1_1720x1080_2.jpg?w=1100&ssl=1"
caption="Picture from [Four Pillar Freedom](https://fourpillarfreedom.com/most-individual-stocks-underperform-index-funds/)" alt="Picture from Four Pillar Freedom" %}

Det viser sig at **hvis ikke du investerede i de 20% mest profitable aktier fra 1989 til 2015, så ville din totale gevinst være 0%**.[^1]

Der er ikke sket nogen ulykker - og jeg har ikke _realiseret_ tab endnu, men stort set alle enkeltaktierne er mindre værd, end da jeg købte dem. (Selvom jeg købte dem efter, at de var faldet - nogle ville måske kalde det en faldende kniv.)

## Hvorfor bliver jeg revet med?

Jeg bliver revet med, fordi man kan være _heldig_ at ramme en guldåre, og det lyder tillokkende med en fast, udbetalt indtægtskilde fra udbytteaktierne.

Jeg bliver revet med, fordi jeg har hørt for meget Millionærklubben på Radio 247. Her snakkes om enkeltaktier, og der tages mange spændende firmaer og aktier op i programmet.

Jeg investerer _langsigtet_, og udbytteaktier kan være fornuftige investeringer. Desværre tjekker jeg dem _kortsigtet_, og jeg er ikke meget for røde tal. Jeg ser egentlig mig selv som risikovillig, men det betyder åbenbart ikke, at jeg gerne vil risikere min kapital eller kigge på røde tal.

## Tilbage til min (simple) strategi for værdipapirhandel

Jeg (gen)så en Google Talk med [J. L. Collins](https://jlcollinsnh.com/) om hans bog [The Simple Path To Wealth\*](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-simple-path-to-wealth_j-l-collins_paperback_9781533667922) - og dernæst (gen)læste jeg hans [Stock series](https://jlcollinsnh.com/stock-series/) fra ende til anden (igen).

{% include video id="T71ibcZAX3I" provider="youtube" %}

Så jeg fandt tilbage til min strategi. Og min fremtid er helt sikkert i indeksfondene. Jeg kan endda vælge vælge udbyttebetalende indeksfonde - og stadig få udbytte.

{% include feature_row type="left" %}

## Lave omkostninger og indeks

Lave omkostninger er over tid meget vigtigt. De laveste omkostninger får man ofte på passivt forvaltede fonde, der følger et indeks.

Når folk omtaler investering i passive indeksfonde, så omtaler de ofte produkterne som gennemsnitsprodukter, fordi indekset følger markedsafkastet. Og så kan man næsten ikke undgå at stille sig selv spørgsmålet: Er gennemsnitlig godt nok til mig?

Men det er jo ikke gennemsnittet af det afkast, investorer får af deres investeringer i markedet. Flere undersøgelser viser, at de [passivt forvaltede fonde er en bedre investeringsstrategi end aktivt forvaltede fonde](https://jlcollinsnh.com/2012/01/06/index-funds/). Så det gennemsnitlige afkast fra de passive indeksfonde er bedre end langt de fleste aktivt forvaltede fonde.

Jeg er mest inspireret af J. L. Collins, som i princippet siger, at man man nøjes med to fonde. J. L. Collins gør det meget enkelt og forslår to fonde fra Vanguard for at lave en fornuftig investering.

- **Vanguards VTSAX** (Vanguard Total Stock Market Index Fund), som er en aktieindeksfond, der følger omkring 3500 offentligt handlede aktier i USA. Årlige omkostninger for VTSAX er 0,06%. Vanguards VTI ligner, men kan ikke købes i Europa. Vanguards VT er et alternativ med internationalt islæt, men kan heller ikke købes i Europa. Jeg kommer tilbage til, hvilke muligheder vi har.

- **Vanguards VBTLX** (Vanguard Total Bond Market Index Fund), som er en obligationsindeksfond. Årlige omkostninger er 0,05%

J. L. Collins skelner mellem **opbygningsfase** og **vedligeholdelsesfase**. I opbygningsfasen er han fortaler for, at aktier skal udgøre tæt på 100% af porteføljen - og obligationer kan tilføjes i vedligeholdelsesfasen. Desuden rebalancerer han kun porteføljen sjældent.

## Simple Path to Wealth-investering i Europa?

Vanguards VTSAX eller VBTLX kan ikke købes i Europa eller Danmark, så vi må finde alternativer, der er UCITS-godkendte. J. L. Collins har i [Stocks --- Part XXI: Investing with Vanguard for Europeans skrevet af Mrs. EconoWiser](https://jlcollinsnh.com/2014/01/27/stocks-part-xxi-investing-with-vanguard-for-europeans/). Det er ikke helt klart, hvad J. L. Collins selv ville gøre som europæer. Han vil først og fremmest gå efter de fonde, der har de laveste omkostninger. Fx har [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21) årlige omkostninger på 0,07%, og den dækker en del af VTSAX. (J. L. Collins nævner dog selv et sted, at han foretrækker VTSAX, fordi den indeholder andet end Large Cap).

Du kan selv gå på jagt efter fonde med [Nordnets nye værktøj til at finde fonde](https://next.nordnet.dk/market/funds), [investeringsforeninger](https://next.nordnet.dk/market/investment-funds) eller [ETF’er](https://next.nordnet.dk/market/etfs). 

Desværre kan man ikke filtrere på fonde, der er en del af Nordnets månedsopsparing. Det er heller ikke muligt at angive om fonden skal være passiv eller aktivt forvaltet, men det kommer forhåbentlig senere.
{: .notice--info}

**Vigtigt**: Dette er mit bud på, hvordan jeg vil bruge indsigterne fra 'Simple Path to Wealth' i en dansk kontekst. Jeg vil så vidt muligt ramme Vanguards, VT-fond, som er deres internationale fond - og det vil jeg gerne opnå med lavest mulige omkostninger. (Jeg har daglige slagsmål med mig selv, om det ikke bare er smartere at følge det amerikanske S&P 500-indeks).

### Danske fonde

Hvordan kan jeg følge ´Simple Path to Wealth` gennem danske fonde, der følger indekset?

#### Storebrand

For nylig [skrev jeg lidt om Storebrands fonde](/investering-vol6/), som er akkumulerende fonde<del>, men stadig beskattes efter realiseringsprincippet</del><ins> og beskattes efter lagerprincippet.

| Ticker | Værdipapir                                                                                                      | ÅOP   | Morningstar rating                       | Bæredygtighed                            | Forvaltning | Måned | Udbytte | Skat  |
|--------|-----------------------------------------------------------------------------------------------------------------|-------|------------------------------------------|------------------------------------------|-------------|-------|---------|-------|
| STIIAM | [Storebrand Indeks - Alle Markeder A5](http://www.morningstar.dk/dk/funds/snapshot/snapshot.aspx?id=F000013CKK) | 0,39% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      |       | Akk     | Lager |
| STIINM | [Storebrand Indeks Nye Markeder A5](http://www.morningstar.dk/dk/funds/snapshot/snapshot.aspx?id=F000013CKL)    | 0,51% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AB;&#x26AA; | Passiv      |       | Akk     | Lager |

Hvis man bare vælger den [globale fond fra Storebrand (STIIAM)](http://www.morningstar.dk/dk/funds/snapshot/snapshot.aspx?id=F000013CKK), så har man <del>nogenlunde samme verdensdækning som man får i J. L. Collins forslag fra Vanguard, VTSAX</del> en fond, der følger verdensindekset, MSCI ACWI.

#### SparInvest

SparInvest tilbyder også efter danske forhold prisbillige indeksfonde. Aktiefondene er samtidig tilgængelige på Nordnets månedsopsparing. Fondene er udbyttebetalende, så man skal være opmærksom på at få geninvesteret udbyttet, indtil man har brug for indtægten som passiv indkomst.

| Ticker       | Værdipapir                                                                                                            | ÅOP   | Morningstar rating                       | Bæredygtighed                            | Forvaltning | Måned | udbytte | Skat  |
|--------------|-----------------------------------------------------------------------------------------------------------------------|-------|------------------------------------------|------------------------------------------|-------------|-------|---------|-------|
| SPIGLAMRIK   | [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) | 0,59% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      | *     | Dist    | Reali |
| SPIDJWKL     | [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG)             | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | Passiv      | *     | Dist    | Reali |
| SPIEMIKL     | [Sparinvest INDEX Emerging Markets KL](http://www.morningstar.dk/dk/funds/snapshot/snapshot.aspx?id=F00000MES0)       | 0,84% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      | *     | Dist    | Reali |
| DK0060950541 | [Sparinvest INDEX Stabile Obligationer KL W](http://www.morningstar.dk/dk/funds/snapshot/snapshot.aspx?id=F0000101MQ) | 0,30% |                                          |                                          | Passiv      |       | Dist    | Reali |

Den populære [SPIGLAMRIK](http://www.morningstar.dk/dk/funds/snapshot/snapshot.aspx?id=F00000073J) fra SparInvest har en lidt anden fordeling end VTSAX. 57% USA, 17% Eurolande, 9% Japan, 9% Europa - ex Eurolande og 4% Canada. I denne fond mangler altså Asiens nye markeder, så her bør man nok supplere med Emerging Markets fonden for at få samme dækning.

Ved at vælge danske fonde ender vi med at få noget højere årlige omkostninger. Men beskatningen af de danske fonde er efter realiseringsprincippet, hvilket betyder, at man kun betaler skat, når man realiserer indtjening på aktierne.

### Udenlandske fonde

Hvis vi for alvor skal have lave omkostninger, skal vi kigge på nogle af de udenlandske fonde. Her kan vi på Nordnet i hvert fald finde fonde fra Blackrock, X-trackers og Vanguard.

#### Blackrock

Jeg har allerede investeret i nogle prisbillige fonde fra Blackrock i en af mine porteføljer. De aktiefonde, jeg har valgt her, er akkumulerende for så behøver jeg ikke at tænke på at geninvestere udbyttet.

| Tick | Værdipapir                                                                                                                             | ÅOP   | Morningstar rating                       | Bæredygtighed                            | Forvaltning | Måned | Udbytte | Skat   |
|------|----------------------------------------------------------------------------------------------------------------------------------------|-------|------------------------------------------|------------------------------------------|-------------|-------|---------|--------|
| EUNL | [BlackRock iShares Core MSCI World UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000MEHZ)   | 0,20% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | Passiv      | *     | Akk     | Aktie  |
| IS3N | [BlackRock iShares Core MSCI EM IMI UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P00013BGM)  | 0,18% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AA;&#x26AA;&#x26AA; | Passiv      | *     | Akk     | Aktie  |
| IUSQ | [BlackRock iShares MSCI ACWI UCITS ETF USD (Acc)](https://www.morningstar.dk/dk/etf/snapshot/snapshot.aspx?id=0P0000X4V9)              | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; | Passiv      |       | Akk     | Aktie  |
| SXR8 | [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21)      | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | Passiv      | *     | Akk     | Aktie  |
| EUNH | [BlackRock iShares Core € Govt Bond UCITS ETF EUR (Dist)](http://www.morningstar.dk/dk/etf/snapshot/snapshot.aspx?id=0P0000MEI4)       | 0,20% | &#x2605;&#x2605;&#x2605;&#x2605;&#x2606; |                                          | Passiv      | *     | Dist    | Aktie  |

Hvis man skal matche VTSAX, så kan man supplere EUNL med lidt _emerging markets_ gennem IS3N. Derved får man en omkostning på omkring 0,20% for de to akkumulerende fonde. Her er beskatningen i Danmark dog i øjeblikket lidt mindre gunstig, fordi de lagerbeskattes som <del>kapitalindkomst</del><ins>aktieindkomst, fordi de er på Skats godkendte liste</ins>. [Blackrock har også ESG-screenede ETF’er til 0,20% der er udbyttebetalende](https://next.nordnet.dk/market/etfs?sortField=fund_yearly_fee&sortOrder=asc&freeTextSearch=blackrock&fundType=EQUITY&fundDividendStrategy=INCOME&fundRegionCategories=GLOBAL), hvis man foretrækker det.

#### X-trackers

Man kan også kigge lidt efter X-trackers udbud af passive fonde og sammensætte en portefølje. Her gør det samme sig gældende, at man skal supplere sin XDWL med lidt emerging markets for at komme tæt på VTSAX.

| Tick | Værdipapir                                                                                                                             | ÅOP   | Morningstar rating                       | Bæredygtighed                            | Forvaltning | Måned | Udbytte | Skat   |
|------|----------------------------------------------------------------------------------------------------------------------------------------|-------|------------------------------------------|------------------------------------------|-------------|-------|---------|--------|
| XDWL | [Xtrackers MSCI World UCITS ETF 1D](http://www.morningstar.dk/dk/etf/snapshot/snapshot.aspx?id=0P00015VBW)                             | 0,19% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      | *     | Dist    | Kapita |
| DBXN | [Xtrackers II Eurozone Government Bond UCITS ETF 1C](http://www.morningstar.dk/dk/etf/snapshot/snapshot.aspx?id=0P000094CC)            | 0,15% | &#x2605;&#x2605;&#x2605;&#x260;&#x2606;  |                                          | Passiv      | *     | Dist    | Kapita |
| D5BG | [Xtrackers II EUR Corporate Bond UCITS ETF 1C](http://www.morningstar.dk/dk/etf/snapshot/snapshot.aspx?id=0P0000NBHQ)                  | 0,16% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AA;&#x26AA; | Passiv      | *     | Dist    | Kapita |

#### Vanguard

J. L. Collins sværger til Vanguard. Du kan også [finde Vanguard på Nordnet](https://www.nordnet.dk/kampagner/vanguard.html). Umiddelbart har det UCITS-godkendte Vanguard-fonde en lille smule højere omkostninger end Blackrocks tilsvarende. De fonde jeg har udvalgt i nedenstående skema er udbyttebetalende.

| Tick | Værdipapir                                                                                                                           | ÅOP   | Morningstar rating                       | Bæredygtighed                            | Forvaltning | Måned | Udbytte | Skat   |
|------|--------------------------------------------------------------------------------------------------------------------------------------|-------|------------------------------------------|------------------------------------------|-------------|-------|---------|--------|
| VGWL | [Vanguard FTSE All-World UCITS ETF (EUR)](http://www.morningstar.dk/dk/etf/snapshot/snapshot.aspx?id=0P0001BVG9)                     | 0,25% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; | Passiv      |       | Dist    | Kapita |
| VNRT | [Vanguard FTSE North America UCITS ETF](http://www.morningstar.dk/dk/etf/snapshot/snapshot.aspx?id=0P0001BVGN)                       | 0,10% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      |       | Dist    | Kapita |
| VFEM | [Vanguard FTSE Emerging Markets UCITS ETF (EUR)](http://www.morningstar.dk/dk/etf/snapshot/snapshot.aspx?id=0P0000YXJQ)              | 0,25% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | Passiv      |       | Dist    | Kapita |
| VUSA | [Vanguard S&P 500 UCITS ETF (EUR)](http://www.morningstar.dk/dk/etf/snapshot/snapshot.aspx?id=0P0000YXKB)                            | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | Passiv      |       | Dist    | Kapita |
| VGWD | [Vanguard FTSE All-World High Dividend Yield UCITS ETF (EUR)](http://www.morningstar.dk/dk/etf/snapshot/snapshot.aspx?id=0P0001BVG7) | 0,29% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AA;&#x26AA; | Passiv      |       | Dist    | Kapita |
| VEUR | [Vanguard FTSE Developed Europe UCITS ETF](http://www.morningstar.dk/dk/etf/snapshot/snapshot.aspx?id=0P0000YVD4)                    | 0,12% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; | Passiv      |       | Dist    | Kapita |
| VDTY | [Vanguard USD Treasury Bond UCITS ETF](http://www.morningstar.dk/dk/etf/snapshot/snapshot.aspx?id=0P00017JX0)                        | 0,12% | &#x2605;&#x2605;&#x2605;&#x2606;&#x2606; |                                          | Passiv      |       | Dist    | Kapita |
| VUCP | [Vanguard USD Corporate Bond UCITS ETF](http://www.morningstar.dk/dk/etf/snapshot/snapshot.aspx?id=0P00017M0P)                       | 0,12% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AA; | Passiv      |       | Dist    | Kapita |

[Vanguard FTSE All-World UCITS ETF (EUR)](http://www.morningstar.dk/dk/etf/snapshot/snapshot.aspx?id=0P0001BVG9) ligner VT, som har et internationalt islæt. VGWL dækker altså hele verden. Fonden er eksponeret mod 54% USA, 9% Eurolande, 8% Japan, 6% Asien Nye markeder og 5% Storbritannien. Desværre har VGWL højere omkostninger, så man må slippe 0,25% for at have den.

Med Vanguard kan du få lavere omkostninger ved at vælge et par forskellige ETF’er, der dækker forskellige dele af verden. Kan det betale sig at betale 0,25% i omkostninger ved at gøre det rigtig enkelt, hvis det er muligt at vælge nogle tre-fem ETF’er selv og ende med omkostninger på 0,15% med samme dækning af verden?

## Hvad gør jeg så?

Jeg er i **opbygningsfasen**. Derfor vil jeg have min største eksponering i aktier. Jeg forventer ikke, at jeg skal tære på mine investeringer de næste 10 år. (Jeg har ikke gjort mig de helt store overvejelser om, hvilken fond der bedst muligt dækker obligationsmarkedet.)

Det er jo besnærende med de lave omkostninger på de udenlandske ETF’er, selvom det UCITS-godkendte fonde ligger lidt højere end dem J. L. Collins foreslår. 

## Hvad betyder omkostningerne?

Over lang tid betyder omkostninger meget for, hvad dit samlede afkast bliver. 

Jeg har siddet og [leget lidt med et regneark ift. omkostninger](https://docs.google.com/spreadsheets/d/1Yl2ur4-E7h5xknCBnRti4mCtA7Ru2UeUdBNoP7HQ7DI/edit?usp=sharing) i et par enkelte forslag til porteføljer, der kunne tilfredsstille ‘Simple Path to Wealth’ i en dansk kontekst.

<iframe style="width:60%; height: 450px;" src="https://docs.google.com/spreadsheets/d/e/2PACX-1vQF4PX-3-nzknSdq3HrJAOtluzQKDCkzjha_pjYYtQgMWDDByOHiIiP_LvHDd1ustXgYyvTKd7ea6YV/pubhtml?widget=true&amp;headers=false"></iframe>

SparIndex’ SPIGLAMRIK og SPIEMIKL har samlet i en allokering på 90%/10% en årlig omkostning på 0,62%, hvilket er væsentligt højere end 0,40% STIIAM fra Storebrand. Fordelen ved SparIndex-fondene er at de kan købes gratis på Nordnets månedsopsparing.

Hvis vi har en årrække på 10 år, så er **forskellen mellem SparInvest og Storebrand** 3.161 DKK på en investering på 100.000 DKK med en forskel på 0,22% i omkostninger forudsat at afkastet er 4% pr. måned.

Hvis vi i stedet **sammenligner med BlackRock** og tager højde for, at vi skal bruge nogle penge på at veksle frem og tilbage, så er der stadig 5.591 DKK at hente ved at bruge BlackRock set over 10 år. Omkostningerne i BlackRock er kun 0,20%, hvilket altså giver 0,42%-pointe færre.

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQF4PX-3-nzknSdq3HrJAOtluzQKDCkzjha_pjYYtQgMWDDByOHiIiP_LvHDd1ustXgYyvTKd7ea6YV/pubchart?oid=1246384034&amp;format=image"></iframe>

Men kan det overhovedet betale sig at købe de udenlandske ETF’er i en dansk kontekst? 

- **Valutaveksling.** Man bliver naturligvis nødt til tage valutaveksling med i udregningerne. Valutaveksling kan betyde en del, hvis man holder sine positioner i kort tid og veksler tilbage, mens de naturligvis ikke har så stor indflydelse, hvis positionerne holdes i lang tid.

- **Skat.** [Fra 2020 træder nye skatteregler for ETF’er i kraft](https://finansdanmark.dk/nyheder/2019/nye-og-bedre-skatteregler-for-investeringsfonde/), men indtil da lagerbeskattes de som kapitalindkomst med op til 42% i skat. Det kræver en del udregninger for at finde ud af, om det kan betale sig for dig at købe udenlandske ETF’er. Jeg vil senere prøve at skrive lidt om skat.

## Hvad gør vi så?

Jeg køber primært investeringsfondene gennem månedsopsparingen på Nordnet. Her har jeg købt fondene fra SparInvest og nogle ETF’er fra BlackRock i to forskellige porteføljer.
Jeg kan altså spare 0,22%-point i ÅOP ved at skifte sælge vores SparInvest SPIGLAMRIK og SPIEMIKL til fordel for Storebrands STIIAM. Da da det kun vil koste os 0,10% i kurtage to gange at skifte, så vil det med en _lang tidshorisont_ sagtens kunne betale sig at skifte fondene over til nogle med lavere omkostninger.

Jeg vil regne lidt mere på det med skat og ETF’er, før jeg lander helt i min portefølje. Jeg vil fortsætte med at købe ind via månedsopsparingen på Nordnet i de fonde, de tilbyder, og så vil jeg formentlig med jævne mellemrum skifte over til produkter med færre omkostninger.

Men først og fremmest, så vil jeg huske mig selv på, at med mindre jeg kan lave en bedre strategi for udbytteaktier, så nøjes jeg med det udbytte, jeg kan få gennem de forskellige udloddende indeksfonde.

Hvad er din strategi, og hvordan sørger du for at holde den?

[^1]: [Four Pillar Freedom](https://fourpillarfreedom.com/most-individual-stocks-underperform-index-funds/).

[Få en gratis investeringsplan hos Nord\*](/go/nord/){: .btn .btn--large .btn--info}

{% include feature_row type="left" %}

{% include disclaimer.md %}
