---
title: "5 fordele ved passiv, langsigtet buy and hold investering"
last_modified_at: 2020-03-13T09:20:02+02:00
permalink: /5-grunde-buy-hold/
redirect_from:
  - /5-grund-buy-hold/
category:
  - Investering
tags:
  - investering
  - aktier
  - obligationer
  - værdipapirer
header:
  overlay_image: https://images.unsplash.com/photo-1553788085-7a4ef80b42d6?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=600&w=1200&q=10
  teaser: https://images.unsplash.com/photo-1553788085-7a4ef80b42d6?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
  caption: Photo by Eric Muhr on Unsplash
excerpt: "Langsigtet buy and hold-strategien er begyndervenlig, kan automatiseres, er ikke tidskrævende, sænker risikoen og har lave omkostninger."
feature_row:
  - image_path: https://imgcdn.saxo.com/_9781533667922/0x500
    alt: "The Simple Path to Wealth"
    title: "The Simple Path to Wealth"
    excerpt: "This book grew out of a series of letters to my daughter concerning various things-mostly about money and investing-she was not yet quite ready to hear. Since money is the single most powerful tool we have for navigating this complex world we've created, understanding it is critical."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-simple-path-to-wealth_j-l-collins_paperback_9781533667922
    btn_label: "Læs mere"
    btn_class: "btn--success"
    rel: sponsored nofollow noopener
---

## Begyndervenlig

Det kræver i princippet ikke så meget forhåndsviden at have en _buy and hold_-strategi med brede verdensindekser gennem ETF’er og investeringsafdelinger. (Men du er selvfølgelig en ansvarlig investor, som [sætter dig godt ind i, hvad du køber, før du investerer dine penge](/hvad-er-investeringsforeninger-og-etfer/).)

Du kan faktisk få en bred eksponering mod aktiemarkedet og blive en del af den almene økonomiske vækst bare ved at købe en investeringsafdeling eller fond. Du mindsker din risiko betydeligt på denne måde og alligevel [slår du mere end 80-90% af de aktive investeringsforeninger](/passiv-investering-slaar-aktiv/).

## Tidsbesparende

Når først du har opstillet strategien, valgt aktiverne og automatiseret din _buy & hold_-strategi, så kræver det ikke ret lang tid.

Aktive investorer skal bruge en masse tid til at finde nålen i høstakken. Du køber simpelthen hele høstakken og lader den ligge. Derved sparer du uendelig meget tid sammenlignet med en aktiv investor.

Hvorfor ikke lede efter nålen i høstakken? At finde nålen i høstakken har alligevel vist sig at være en umulig opgave og langt de fleste aktive investorer underpræsterer derfor sammenlignet med den almene økonomiske vækst på markedet.

For mig handler [økonomisk frihed og uafhængighed](/hvad-er-okonomisk-frihed/) og [passiv investering](/5-kendetegn-passiv-investor/) også om at være fri og netop ikke bekymre sig om sine penge hele tiden. Tiden kan i stedet bruges på at lav andre meningsfulde ting. For mig er målet at nyde den økonomiske frihed.

## Kan automatiseres

Det er en kæmpe fordel for mig, at man kan automatisere strategien. På den måde sikrer du dig, at du holder dig til princippet _dollar cost averaging_, hvor man jævnligt får investeret. Jeg betaler altid mig selv først ved at starte måneden med at overføre penge til min investering, hvilket også er med til at gøre mig mere disciplineret med mine penge. 

Der er forskellige måder at automatisere sin passive investering:

- **[Brug Nordnets månedsopsparing](/go/nordnet/).** Månedsopsparingen på Nordnet er en funktion, hvor der automatisk investeres en gang hver måned, hvis du har sat penge på investeringskontoen. Du kan selv vælge mellem en (begrænset) række danske investeringsafdelinger og ETF’er i forhold til, hvad du gerne vil investere i. Mulighederne indeholder både passive og aktive fonde. Den helt store fordel er, at du ikke betaler kurtage for den automatiske handel - og at du ikke sidder og bliver fristet til at _time_ markedet. De årlige omkostninger i procent bliver således kun selve fondenes omkostninger. Du kan investere for helt ned til 500 DKK.
- **[Nord.Investments](/go/nord/){: rel='sponsored nofollow noopener' }.** Nord er en såkaldt investeringsrobot. (Der er også rigtig mange banker, der har lanceret lignende produkter, fx June, Nora, Darwin). Fordelen ved Nord er at de årlige omkostninger er helt nede på 0,75% - og at det er en helt passiv investering for dig. Du vælger selv, hvilken risiko investeringen skal have, og så bliver allokeringen mellem aktier og andre typer værdipapirer justeret automatisk. Du kan med Nord også vælge en portefølje med vægt på bæredygtighed.
- **[Saxo Bank](/go/saxoinvestor/).** Der er flere mulige børsmæglere, men hos Saxo er der ingen minimumskurtage. Du kunne automatisk overføre penge til investeringskontoen den 1. i måneden, og så køber du selv den passive investeringsfond, du er interesseret i. Det er naturligvis ikke fuldt automatiseret.

Hvis du opretter et automatiseret system, så skal du tænke meget mindre på dine investeringer.

## Muliggør høj risikospredning

Du kan nøjes med en investeringsafdeling eller ETF (eller ganske få) og få en høj risikospredning på aktiemarkedet. Ved fx at købe en afdeling får du andel i en aktiekurv med mellem 400-3600 aktier i samme papir.

| Tick     | Værdipapir                                                                                                                      | Indeks            | Bestanddele | ÅOP   | Morningstar rating                       | Bæredygtighed                            | Månedsops. |
|----------|---------------------------------------------------------------------------------------------------------------------------------|-------------------|-------------|-------|------------------------------------------|------------------------------------------|------------|
| SPVIGAKL | [Sparinvest INDEX Globale Aktier KL](https://www.morningstar.dk/dk/funds/snapshot/snapshot.aspx?id=F00000XLK4)                  | MSCI ACWI IMI     | 463         | 0,58% |                                          | &#x26AB;&#x26AB;&#x26AA;&#x26AA;&#x26AA; |            |
| IUSQ     | [BlackRock iShares MSCI ACWI UCITS ETF USD (Acc) (EUR)](https://www.morningstar.dk/dk/etf/snapshot/snapshot.aspx?id=0P0000X4V9) | MSCI ACWI         | 1553        | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; |            |
| VWCE     | [Vanguard FTSE All-World UCITS ETF (USD) Accumulating](https://www.morningstar.dk/dk/etf/snapshot/snapshot.aspx?id=0P0001I3S0)  | FTSE All-World    | 3.367       | 0,22% | &#x2606;&#x2606;&#x2606;&#x2606;&#x2606; | &#x26AB;&#x26AB;&#x26AA;&#x26AA;&#x26AA; |            |

Disse eksempler på fonde udgør hver aktie altså kun en repræsentativ brøkdel af aktier. Hvis et aktieselskab skulle gå konkurs, så betyder det ikke særlig meget i den samlede “høstak”. (Det samme kan naturligvis sige, hvis der er en aktie, der klarer sig virkelig, virkelig godt, så udgør den også kun en repræsentativ del af den samlede portefølje).

[Se flere eksempler](/investering-vol9/){: .btn .btn--large .btn--success }

## Lave omkostninger

Når du kører efter en _buy & hold_-strategi minimerer du dine omkostninger til køb og salg (kurtage). Omkostninger betyder meget for det samlede afkast på langt sigt. 

[Høje omkostninger gør netop at kun en meget lille del af de aktivt forvaltede investeringsfonde kan _outperforme_ de passivt forvaltede omkostninger](/passiv-investering-slaar-aktiv/). 

Investoren får derfor mest ud af passive fonde, selvom aktive fonde nogle gange performer bedre FØR omkostningerne er blevet trukket fra. De aktive investeringsfonde koster typisk mere end 1% i ÅOP, mens du kan finde passive ETF’er, der følger verdensindekser ned til 0,22%. De danske indekser kan du få ned til 0,39% eller 0,50% alt efter om den er akkumulerende eller distribuerende.

De penge du ikke betaler i gebyr ender i din lomme i stedet!

## Afslutning

Jeg synes, at det er fem overbevisende grunde til at have en langsigtet _buy & hold_-strategi i passivt forvaltede foreninger og fonde.

Strategien er begyndervenlig, kan automatiseres, er ikke tidskrævende, sænker risikoen og har lave omkostninger.

{% include feature_row type="left" %}

{% include disclaimer.md %}
