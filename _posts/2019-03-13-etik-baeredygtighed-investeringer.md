---
title: "Hvordan gør jeg min samlede portefølje etisk og bæredygtig?"
permalink: /etik-baeredygtighed-investeringer/
header:
  overlay_image: &image https://i1.wp.com/www.stgallenbusinessreview.com/wp-content/uploads/2016/07/investment-3.jpg?fit=1600%2C1066
  teaser: *image
category:
  - Opdateringer
tags:
  - crowdlending
  - investering
  - bæredygtighed
  - etik
  - værdipapirer
excerpt: "Hvordan gør jeg mine investeringer i værdipapirer, crowdlending og ejendomme etiske og bæredygtige?"
---

Jeg er ved at få helt styr på, hvordan min samlede økonomi skal være skruet sammen. Næste skridt er at kigge lidt på mine samlede investeringer og finde ud af, hvordan jeg kan være med til at **gøre verden til et bedre og mere bæredygtigt sted** og samtidig bevæge mig mod **finansiel uafhængighed**. Kan det overhovedet hænge sammen?

- Jeg har fået sat gang i en **flytning af mine værdipapirer til [Nordnet](/go/nordnet/)**. Værdipapirerne står fortsat, som min tidligere bank har investeret dem.
- Jeg har **eksperimenteret med forskellige crowdlending-platforme**, som både yder lån til private og forbrugslån, lån til ejendomsudvikling, andele i ejendomme og bæredygtige udviklingsprojekter på [Trine](/go/trine/){: rel='sponsored nofollow noopener' }.
- Jeg har **købt lidt træer hos [Better Globe](/platform/better/globe/)**, som lover ret fint udbytte på 13%+ over 20 år, men det er en ret lille del af min portefølje.

## Hvordan investerer jeg etisk og bæredygtigt i værdipapirer

Min strategi er at investere i investeringsforeninger, indexfonde eller ETF’er. Det gør jeg fordi det sikrer en spredning automatisk. Men hvordan sikrer jeg mig, at de fonde jeg vælger, tager etiske hensyn og bæredygtige valg i udvælgelsen af de værdipapirer, de inkluderer i den samlede portefølje?

På [Morningstar](http://www.morningstar.dk/dk/) kan du slå de forskellige værdipapirer op (du kan endda lave din egen portefølje, så du let kan følge dine egne værdipapirer). Her kan du få en masse at vide om værdipapirerne og tage beslutninger på baggrund af den viden.

En af funktionerne på Morningstar er, at du kan se, hvor bæredygtige dine fonde er. De indikerer det med 1-5 globusser. Du skal dog være opmærksom på, at vurderingen sker ift. det enkelte papir ift. branchen som helhed. En fond kan altså godt bestå af aktier i områder med fx fossilt brændstof og stadig have en høj samlet rating, hvis de udvalgte virksomheder inden for de fossile brændstof er bedre end konkurrenterne.

Morningstar er altså et fint redskab til at vurdere hvilke fonde, du vil investere i, så du maksimerer de etiske overvejelser og bæredygtige valg i porteføljerne.

Det bliver _næste trin for mig_. Min nuværende [portefølje](/portfolio/), som er lavet af min bank, men flytter til [Nordnet](/go/nordnet/), skal _gennemgås for for omkostninger, afkast, etik og bæredygtighed_ - og så skal jeg vurdere dem op mod alternativer på det fire punkter.

## Hvordan investerer jeg etisk og bæredygtigt i crowdlending med højt afkast?

Crowdlending-platformene giver et ret højt afkast stort set over hele linjen. Men der er mange forskellige lånetyper i platformene, og helt grundlæggende har jeg det lidt svært med forbrugslån til private, som har en ret høj rente - og måske bliver forbrugslånet brugt til overdimensionerede biler eller andet. Samtidig vil jeg jo gerne have et ret godt afkast.

Lige nu investerer jeg kun i en platform, som decideret slår sig op på at være bæredygtig og investerer i Afrika med _clean tech_ og _clean energy_, og det er [Trine](/go/trine/){: rel='sponsored nofollow noopener' }. Men hvad skal jeg egentlig kigge efter på de andre platforme for at gøre mine investeringer fx mest mulig bæredygtige?

På danske [Flexfunding](/platform/flexfunding/) vælger man selv, hvilke projekter man gerne vil yde et lån, og der kan jeg jo opstille kriterier om etik og bæredygtighed. Men det kan også godt tage lang tid at skulle sætte sig ind i alle virksomhederne - og hvis det bliver et højtvægtet kriterium, så kan det være vanskeligt at finde nok lån til at skabe en alsidig låneportefølje på FlexFunding. Nogle af de andre platforme giver også mulighed for at investere i præcise projekter, hvor du kan tage dine egne beslutninger om, hvad du sætte dine penge i.

Den største Europæiske platform, [Mintos](/go/mintos/){: rel='sponsored nofollow noopener' }, er en rigtig god platform, hvis man gerne vil have et fornuftigt afkast, effektiv _auto invest_, høj diversificering, hvilket betyder meget på en _crowdlending_-platform for mig. Det har de bl.a. fordi de har rigtig mange låneudbydere. Hvordan kan jeg finde de etiske og bæredygtige argumenter for alle låneudbyderne og samtidig ikke bruge al min tid på det.

Mine **investeringer i ejendomme og ejendomsudvikling** er alle gennem crowdlending, så her kan jeg også selv vælge de bæredygtige alternativer. Indtil nu synes jeg dog ikke at det har stået så tydeligt i de projekter, jeg har investeret i.

Jeg er stadig lidt i tvivl om, hvordan jeg skal gribe opgaven an med mine crowdlending platforme. Jeg har spredt mine investeringer ud over mange platforme, men igen skal jeg have analyseret _afkast, automatisering, diversificering, bæredygtighed og etik_. Brug endelig kommentarerne, hvis du har nogle gode input.

## Deciderede etisk og bæredygtige investeringer

Dette vil formentlig ofte være i familie med _crowdlending_ på den ene eller anden måde, men jeg leder med lys og lygte efter relevante bæredygtige investeringer. Som skrevet har jeg allerede smidt lidt penge efter træer hos [Better Globe](/platform/betterglobe/), men hvor sætter I andre jeres etiske og bæredygtige investeringer, så I stadig har et fint afkast på vej mod **finansiel uafhængighed**, men også gør verden til et bedre sted?

{% include disclaimer.md %}
