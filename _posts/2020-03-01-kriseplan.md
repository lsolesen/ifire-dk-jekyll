---
title: "Økonomisk krisehåndtering - min trepunktsplan"
permalink: /kriseplan/
last_modified_at: 2020-03-03T13:22:02+02:00
header:
  overlay_image: https://images.unsplash.com/photo-1528659882437-b89a74bc157f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2550&q=80
  overlay_image: https://images.unsplash.com/photo-1528659882437-b89a74bc157f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Photo by Ehud Neuhaus on Unsplash
category:
  - Psykologi
tags:
  - investering
  - krise
excerpt: "Er du klar med en kriseplan, hvis de økonomiske konjunkturer skifter fra højkonjunktur til lavkonjunktur, og du pludselig selv fanges ind i den økonomiske krise?"
---

Aktiemarkederne kan hele tiden blive ramt af udfordringer og op- og nedgange. Det er godt at have en plan for, hvordan man selv vil håndtere en krise. 

Så længe det går godt på aktiemarkederne er det let at investere - og det er let at holde sig til en _buy & hold_ strategi.

Men hvad sker der, når vi havner i en økonomisk krise? Folk bliver bekymrede. Folk mister deres arbejde, bliver trukket i løn, eller store aktieselskaber lukker og slukker? Eller når en verdensomspændende virus truer som fx SARS eller Coronavirus.

Min primære strategi er at investere i passive indekser som _buy & hold_-investor. Svaret er derfor egentlig lige til: Jeg sælger ikke vores investeringer. Jeg ser i stedet situationen som et tidspunkt, hvor det måske endda kan betale sig at købe ekstra ind. Vi ser situationen som Black Friday og Cyber Monday for aktier. Når vi køber billigt kan vi få et højere afkast i sidste ende.

Men psykologien som investor kan hurtigt spille dig et puds. Måske kan du se dig selv i denne rutsjetur som investor.

{% include figure image_path="https://steemitimages.com/DQmXFnUnxar4vuTSh891qpD8Vgekk5pe2AthSpdEvkRaFw2/Investment%20behavior.jpg" caption="[Why You Need to Understand Fear and Greed and the Psychology of Investing](https://steemit.com/steemit/@tgheretic/why-you-need-to-understand-fear-and-greed-and-the-psychology-of-investing)" %}

Jeg har besluttet mig for at have en _buy & hold_-strategi med passivt forvaltede indeksfonde, fordi den fungerer i det lange løb. John Bogle grundlagde den første indeksfond i Vanguard.

> “Don’t do something, just stand there”

---<cite>John Bogle</cite>

{% include video provider='youtube' id='Tk1woz1OQrc' %}

Vi kan imidlertid stå overfor to problemer.

- **Psykologien**. Måske har du købt dit værdipair tæt på _all time high_ og lige pludselig falder den i værdi. Og den falder. Fx købte jeg en REIT-ETF (TRET) mandag efter at den var faldet pga. Coronavirussen, og jeg var godt tilfreds med tilbuddet. Onsdag var den så faldet 10% yderligere, så jeg havde røde tal på bundlinjen. Jeg valgte at købe lidt mere, fordi jeg havde flere likvide midler. Men markedet kan falde yderligere i økonomiske kriser - måske helt op til 70%. Hvad gør du så?
- **Økonomien**. Hvis krisen for alvor rammer, og du selv får problemer med likviditeten. Hvad gør du så?

## Hvad er en økonomisk krise?

En økonomisk krise kan forstås på to forskellige måder:

- **Vendepunkt i et konjunkturforløb**. Når økonomien går fra højkonjunktur til lavkonjunktur.
- **Længerevarende kritiske tilstande**. Måske stiller forholdene krav til drastiske omstillinger i den økonomiske politik for at få vendt økonien igen.

Som passiv investor forholder jeg mig først og fremmest til den første forståelse. Hvordan kommer jeg bedst muligt igennem tider med lavkonjunktur i væksten - og kan jeg endda få noget ud af skiftet mellem højkonjunktur til lavkonjunktur uden at jeg gør mig vildfarelser om, at jeg kan _time_ markedet.

## Før krisen

Krisehåndteringen starter før krisen rammer. Jeg vil opfatte mig selv som investor og spekulerer ikke med mine penge (det er ikke sikkert at det kun lykkes mig at være investor til alle tider og i alle situationer). Jeg vil systematisk tjene penge på markedet. 

Jeg forholder mig først og fremmest til følgende regel formuleret af Warren Buffet.

> Rule No. 1: Don’t loose money. Rule No. 2: Never forget rule 1.

---<cite>Warren Buffet</cite>

Du skal med andre ord ikke sætte dig i en situation, hvor du kan blive nødt til at sælge dine investeringer (formentlig med tab)i løbet af en krise. Du skal have en buffer, der sikrer, at du kan holde fast i dine investeringer mange år frem i tiden, så det er dig der bestemmer, hvornår du vælger at sælge ud af investeringen.

### Dine likvide midler skal dække dine næste måneder

Du skal gøre op med dig selv, hvordan din økonomi ser ud, hvis det værst mulige skulle ske: Du har ikke nogen indtjening.

Du kan læse mange forskellige anbefalinger lige fra at have en nødopsparing, der kan dække dine samlede udgifter i en måned op til et helt år. Jeg har selv valgt at have omkring tre måneder til mine faste udgifter som nødopsparing. 

Det kommer helt an på din livssituation, og jeg ville helt sikkert være mere risikovillig desto yngre jeg var og desto friere mit liv var, så jeg kunne maksimere mine investeringer.

Nødopsparingen sikrer mig mod at jeg skulle blive nødt til at sælge mine investeringer med mulighed for et tab. 

### Hav flere indtægtskilder

Som passiv _buy & hold_ investor kan man håbe på, at man også gennem krisen har mulighed for at investere. Hvis man ikke får købt værdipapirer gennem krisen vil man gå glip af en del afkast som investor. Derfor kan det være godt at have flere indtægtskilder.

Hvis du kun har indtægt gennem din løn fra dit arbejde, så risikerer du i en krise at miste hele dit indtægtsgrundlag. Jeg har i øjeblikket et par indtægtskilder, hvor de fleste imidlertid er bundet op på investeringer, men forsøger også at tjene lidt [passiv indkomst på et par blogs](/passiv-indkomst/).

Kort sagt så kan du sprede dine indtægtskilder som du spreder dine investeringer.

### Forstå hvad du investerer i

Jeg har primært investeret i passive indekser, der følger verdensmarkedet. De kan ikke gå konkurs ligesom aktieselskaber kan. Men spørgsmålet er, hvad der sker, hvis investeringsvirksomheden der udbyder produktet går konkurs.

Jeg har en del penge i SparInvest indeksfonde og BlackRocks ETF’er. De er heldigvis juridisk tvunget til at opbevare virksomhedens penge særskilt fra investorernes. Investeringsvirksomhederne ejer ikke investorernes penge. De køber bare aktiver investorernes navn og tjener et gebyr, fordi de opbevarer værdipapirerne. 

Jeg skal altså ikke være bekymret for, at jeg skal have solgt de passive indeksfonde for at redde lidt af min økonomi. Hvis investeringsvirksomheden går konkurs, så får jeg udbetalt den nuværende værdi på værdipapiret. 

Den største risiko under en krise er altså, at jeg bliver nødt til at sælge til en dårligere pris.

## Under krisen

Hvis du er forberedt før krisen med din _buy & hold_-strategi og er maksimalt investeret, så bør krisen ikke bekymre dig.

Du skal med andre ord stole på, at din strategi med at købe ind efter _dollar cost averaging_ i passivt forvaltede indeksfonde med en _buy & hold_-strategi fører dig sikkert gennem en evt. krise.

{% include video provider="youtube" id="OgVqE3peiHo" %}

Under krisen skal du huske på din egen strategi - og du kan holde dig til John Bogles citat:

> Buy & hold is eternal

---<cite>John Bogle</cite>

En diversificeret portefølje med _buy & hold_-strategien har fungeret i rigtig mange år - og har klaret 1. verdenskrig, den store depression i 1929, 2. Verdenskrig, dot.com-boblen og finanskrisen i 2007. 

Nogle vil måske overtale dig til at sælge ud, men så er du helt sikker på at tabe penge. Andre vil overtale dig til at investere og tjene hurtige penge. Hold ud. Hold dig til strategien.

Under en krise skal du bare lade være med at kigge på dit aktiedepot, og du skal formentlig også undgå at se finansnyhederne. Så er det lettere at holde strategien.

## Efter krisen

Du fik overstået krisen uden at blive nødt til at sælge, og det lykkes dig at fortsætte dine investeringer i løbet af krisen. Nu er du klar til at fortsætte som før krisen, hvor du igen polstrer din økonomi til at kunne håndtere en ny krise.

Du kan gøre status over, hvordan du håndterede krisen. Du kan genbesøge din strategi og vurdere om den skal skærpes lidt.

## Opsamling

Økonomiske kriser eksisterer - og de kan ramme uden at man er helt klar til dem. Sørg for at din privatøkonomi er forberedt og polstret til en krise. Invester nogle tanker i, hvordan du vil håndtere en krise og komme hvad dit kriseberedskab er.

Når du forstår hvad risikoen er ved dine investeringer, så vil bekymringerne gennem krisen også være mindre. Det er uanset om du investerer i enkeltaktier, obligationer, guld eller som jeg foretrækker passive indeksforeninger eller ETF’er.

{% include disclaimer.md %}
