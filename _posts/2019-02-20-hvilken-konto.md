---
title: "Hvilken konto skal jeg vælge?"
permalink: /hvilken-konto/
category:
  - Organisering
tags:
  - rente
  - konto
  - bank
excerpt: "Vælg den rigtige bankkonto for at få flest mulig renter af dine penge. Som ung har du gode muligheder for at få en gratis bankkonto."
---

## Organisering af dine konti

Mange vælger at have i hvert fald to konti.

- **Almindelig konto** med et tilknyttet kort
- **Budgetkonto** hvor alle faste betalinger og regninger bliver trukket fra

Fordelen ved at organisere dine konti sådan er, at du allerede så snart du får nogle penge ind på kontoen kan trække det faste beløb, der dækker alle dine faste udgifter. Ikke alle faste udgifter falder regelmæssigt - og så er det godt at have taget højde for det tidligere på året. Se [hvordan du laver et budget](/spar-penge/).

Nogle foretrækker også for at være lidt mere sikker at have en særskilt konto, der er et betalingskort tilknyttet, hvor de overfører et lille lommepengebeløb hver måned ud fra den betragtning, at så vil et misbrug af kortet aldrig kunne blive så stort. Personligt synes jeg måske, at det er lidt _over kill_.

Der er også en del mennesker, der vælger at have en **'investeringskonto'**, hvor du også med fordel hver måned kan sætte et beløb over, så du ikke fristes til at bruge pengene på 'tant og fjas'. Og hvis du allerede tidligt starter med at have en investeringskonto og investerer pengene fornuftigt, så vil pengene virkelig kunne yngle gennem dit voksenliv. Du kan investere i aktiver, obligationer, crowdlending, cryptovaluta, træer, bæredygtighed og meget andet.

## Kan jeg få en gratis konto med betalingskort, der giver renter?

Når du er ung, så har du rigtig gode muligheder for at finde en konto, der giver en nogenlunde rente, så de penge du har stående kan vokse lidt undervejs.

- [Lån & Spar Bank](https://www.lsb.dk/lsb/content/studiekonto/atikler/faa_studiekonto/sysops_medl) giver dig en (virkelig høj) rente på 5% på op til 20.000 kroner, og du får et gratis Visa/Dankort og MasterCard med samme pinkode samt gratis valutaveksling. Du kan kombinere den med en StudieOpsparing. Det kræver dog, at du er medlem af en af de organisationer, Lån & Spar Bank samarbejder med.

- LunarWay giver dig 2% i rente, hvis du flytter din NemKonto dertil op til 50.000 kroner på kontoen, og du får mulighed for at holde styr på din konto gennem Appen, der hører til. Kontoen bliver ved med at give 2% i rente også efter, at du er færdig med studierne. En af fordelene ved LunarWay er at du ikke behøver at skifte bank til de andre ting, hvis du har en god aftale.

- De fleste banker har forskellige ordninger for unge. Fx har [SparNord Studiepakke](https://www.studiepakke.dk/) giver 2% i rente på op til 20.000 kroner, og du får et MasterCard Debit, men du kan også spørge din nuværende bank, hvilke muligheder der er.

## Hvad er forskellen på kredit- og debetkonto

Hos Norwegian kan du også få et **kreditkort**, hvor du kan optjene cash back på de køb, du foretager. Dine cashback-point kan så veksles til at betale flyrejser for. Et kreditkort kan du købe for op til en bestemt beløbsgrænse. En gang om måneden skal du afregne beløbet. I tilfældet med Norwegians kreditkort skal du aktivt betale regningen, mens jeg i SparNord har et MasterCard, som er knyttet op på min primære konto, og kreditten således betales automatisk. Med et kreditkort kan du altså risikere at bruge flere penge, end du har, men samtidig giver nogle kreditkort også nogle rigtig gode fordele.

Med et **debetkort** trækkes pengene fra kontoen med det samme. Med mindre du har en **kassekredit** kan du ikke hæve over det beløb, der står på kontoen.

## Det gælder om at spare

Men hvis du vil have dine penge til at vokse, så gælder det om at spare. Du kan i mange netbanker efterhånden kategorisere dine indkøb. Jeg har dog ikke set beddre overblik end i Spiir og LunarWay, der fortæller dig ret præcist, hvad du bruger dine penge på. Det kan sommetider være en øjenåbner. Du kan også bruge [spiir.dk] og i øvrigt kigge lidt på, hvordan du [sparer penge](/spar-penge/)

Især når du tænker på, hvad pengene kan vokse til relativt hurtigt, hvis du tænker på renter og renters rente i forskellige investeringsformer.

{% include disclaimer.md %}
