---
title: "Bilen skal synes - kan det betale sig?"
permalink: /bilen-synes-2020/
last_modified_at: 2020-04-22T20:22:02+02:00
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
category:
  - Opdateringer
tags:
  - bil
excerpt: "Så kom tiden til at bilen skal synes. Jeg har regnet lidt på om det kan betale sig at få den synet?"
---

Jeg har tidligere skrevet lidt om [biløkonomien i min Berlingo](/bilokonomi/). Det er ikke en billig bil i drift, men det er en god bil. Min umiddelbare plan er, at vi i 2021 nok ikke længere skal have en bil. Derfor gik jeg i gang med at regne på, om det kan betale sig at få synet Berlingoen.

Alternativet til selv at eje en bil kunne også være at leje på [Gomore](/go/gomore/){: rel='sponsored nofollow noopener' } eller købe lift der. Det offentlige fungerer også stadig, og endelig kan vi formentlig låne en bil nogen gange. På [Gomore](/go/gomore/){: rel='sponsored nofollow noopener' } kan man leje biler fra mellem omkring 300 - 600 DKK / dag alt efter, hvor stor den skal være. Det skal jo også tages med i overvejelserne i forhold til behovet. Vi bruger nemlig ikke vores bil dagligt.

## Udgifter til bilen

Jeg tjekkede først Spiir for hvilke faste udgifter, jeg har på bilen. Spiir har en let oversigt, hvor man kan se, hvor meget det koster i gennemsnit pr. måned.

### Faste udgifter

| Udgift        | Pr. måned |
|---------------|-----------|
| Bilforsikring | 355 DKK   |
| Ejerafgift    | 312 DKK   |

### Reparationer og klargøring til syn

Det seneste år har jeg desuden brugt 877 DKK / pr. måned i reparationer og hjulskift. Det er ikke faste udgifter, men når bilen skal gøres klar til syn, så koster det helt sikkert noget. Allerede i vinters sagde mekanikeren, at bremserne i hvert fald skulle dobbelttjekkes og formentlig udskiftes. For nylig er der i øvrigt kommet andre interessante lyde til i karrosseriet fra Berlingoen.

Som sagt forventer jeg, at bilen skal holde året ud. Uden at vide noget biler anslår jeg, at jeg skal bruge det gennemsnitlige reparationsbeløb + lidt ekstra for at få den gjort helt klar. For at gøre det lettest muligt, så kommer det altså til at koste mig 1000 DKK / måneden, som jeg naturligvis skal betale inden klargøringen til syn, og så er der også lidt ekstra til senere hjulskift og småreparationer.

### I alt

I alt skal min bil køre i otte måneder. Jeg forventer altså i alt følgend udgifter for de 8 måneder:

| Udgift                             | 8 måneder  |
|------------------------------------|------------|
| Klargøring til syn og reparationer | 8.000 DKK  |
| Bilforsikring                      | 2.840 DKK  |
| Ejerafgift                         | 2.496 DKK  |
| **I alt**                          | 13.336 DKK |

Hvis jeg kan få bilen synet, så kan jeg måske sælge bilen til jul for omkring 10.000 DKK, så andre kan få glæde af den.

Hvis ikke jeg vil gøre den klar til syn, så kan jeg formentlig ikke sælge den, og så får jeg 2.200 DKK for at skrotte den.

## Leje bil i stedet?

Hvis jeg i stedet ville leje biler på [Gomore](/go/gomore/), så ville jeg altså kunne leje en bil 33 dage (forudsat at gennemsnitsprisen er 400 DKK / dag). Det bliver naturligvis mere bøvlet og kræver mere planlægning, hvis vi skal noget.

Hvis ikke det er for dyrt at få lavet bilen, så regner jeg med, at vi forsøger at forlænge bilens levetid - og gør det muligt at sælge den for et lille beløb.

## Update - dødsdommen

Jeg fik min faste mekaniker til kigge på bilen for at vurdere, hvad det ville koste at gøre den klar til syn. Han vurderede at forbremserne skulle skiftes, bremserørene udskiftes, og den nye mærkelig lyd var bagbroen, der var gået. Ud over min mekanikers tilbud, fik jeg tilbud fra tre mekanikere via [Autobutler.dk](https://www.partner-ads.com/dk/klikbanner.php?partnerid=28187&bannerid=59707){: rel="sponsored nofollow noopener" }. Tilbuddene var lige fra 22.550 - 27.995 DKK på de oplistede udfordringer.

Derfor blev beslutningen altså, at bilen lige nu kører sine sidste ture - og om et par uger, har vi ikke længere bil. Til gengæld sparer vi så forsikring og ejerafgift - og vi har nogle bildele billigt til salg på DBA, fx Thule-produkter til cykeltransport.

Vi skal i gang med eksperimenter med [Gomore](/go/gomore/){: rel='sponsored nofollow noopener' }.

{% include disclaimer.md %}
