---
title: "Hvad skal jeg tage for biludlejning på Gomore?"
permalink: /gomore/
category:
  - Biløkonomi
tags:
  - biløkonomi
  - udlejning
excerpt: "Jeg planlægger at få en lille ekstra indtægt ved at udleje min bil på Gomore - men hvad bør jeg tage i leje?"
last_modified_at: 2019-07-18T10:22:02+02:00
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
---

Vi bruger ikke vores bil så ofte længere, men vi har stadig brug for den. Når den står stille, så øjner jeg en lille mulighed for at [udleje den gennem GoMore\*](/go/gomore/). Jeg arbejder 100 meter fra, hvor den holder til daglig, så det vil være ret enkelt.

Tidligere kunne det [måske ikke betale sig](https://fdm.dk/node/8888), men nu er der kommet et bundfradrag ligesom der er ved fx udlejning af bolig gennem [AirBnb\*](/go/airbnb/). Der nye bundfradrag for ulejning af bil gør, at det kan [betale sig at udleje bilen i op til 40 dage om året](https://jyllands-posten.dk/livsstil/biler/ECE11239142/lej-bilen-ud-skattefrit-40-dage-om-aaret/).

Den anden dag regnede jeg lidt på [min biløkonomi](/bilokonomi/) på min gamle Berlingo. Det er jo nødvendigt at kende sine egne udgifter, for at udregne den nødvendige udlejningspris. Jeg regnede fx ud, at jeg har haft en **udgift til vedligehold på 0,59 kr / km**. FDM anslår, at der er et **dækslid på 0,17 kr / km** og et **værditab på 0,44 kr / km**.

Jeg har ikke regnet forsikringer og ejerafgift med i følgende udregning. Hvis du har brug for en dyrere forsikring for at kunne udleje din bil ud (fx hvis du har et fast årligt kilometerantal på din forsikring), så skal det naturligvis regnes med. Men ellers er det jo udgifter, som ikke ændrer sig. Derfor vil lejeindtægten bare kunne være med til at formindske dette beløb. Hvis du forventer, at udlejning på GoMore skal være med til at finansiere, at du har råd til at have bil, så kan du også regne disse med før du sætter udlejningsprisen.

Det giver følgende regnskab, hvor jeg går ud fra en udlejningspris på 325 kroner (udregninger baseret på [artikel fra FDM](https://fdm.dk/node/8888)).

_(Læg mærke til at dine forudsætninger kan være anderledes, hvis du vil [udleje din bil via GoMore\*](/go/gomore/))_

<iframe src="https://docs.google.com/spreadsheets/d/e/2PACX-1vQcPiPHuya32XoyHcIXTxbiR_GpnSCwpHAl14gXreS31Zf5IBCxRhhirijORT9RvZRymniTJDJdG8Fo/pubhtml?gid=1711999018&amp;single=true&amp;widget=true&amp;headers=false" style="width:75%; height: 550px;"></iframe>

Regnestykket giver altså en **nettoindtægt på 80 kroner** for at udleje sin bil en hel dag. Spørgsmålet er naturligvis, om man synes, at det er besværet værd at udleje bilen for det beløb. Man kan frygte, at flere brugere af bilen måske vil føre til øgede omkostninger til vedligehold. I forbindelse med udlejningen skal man også bruge tid på kommunikere med lejere, sætte bilen frem, overdrage nøglen og gøre bilen ren. Der er således flere overvejelser, du bør gøre dig, inden du begynder at udleje din bil (selvom du vælger ikke at udleje din bil, så er GoMore stadig genial til samkørsel).

## Hvad med forsikringerne?

GoMore har [forsikring på den udlejede bil](https://help.gomore.dk/category/17-forsikring), og det er meget vigtigt, at du læser det grundigt igennem før du begiver dig ud på udlejningseventyret. Desuden skal din bil være kaskoforsikret. Hvis du kommer til at udleje din bil meget, så skal du være sikker på, at det kørte kilometerantal er inkluderet i din forsikring, så du ikke er [underforsikret](https://www.bdo.dk/da-dk/nyheder/depechen-nyt-om-skat-og-moms/skat-nar-du-lejer-din-bil-ud-gennem-gomore).

## Hvad så nu med GoMore?

På GoMore kan man i praksis tjene lidt ekstra indkomst på enten at oprette et lift, så man kan arrangere samkørsel og dele transportudgifterne med andre, eller man kan udleje sin bil. Jeg vil være meget mere opmærksom på at oprette lifts, når jeg tager andre med, og så vil jeg også eksperimentere med at udleje min bil.

Foreløbig har jeg sat min bil til udlejning på de datoer, hvor jeg ikke selv skal bruge min bil - og jeg glæder mig til at se, hvor let det er at udleje bilen.

[Opret dig på GoMore\*](/go/gomore/){: .btn .btn--large .btn--info}

{% include disclaimer.md %}
