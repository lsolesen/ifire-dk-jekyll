---
layout: single-new
title: &title "Digitalt eftermæle"
permalink: /digitalt-eftermaele/
header:
  overlay_image: https://images.unsplash.com/photo-1499234472523-ad075c81ff63?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=600&w=1200&q=10
  teaser: https://images.unsplash.com/photo-1499234472523-ad075c81ff63?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
category:
  - Privatøkonomi
tags:
  - digitalt eftermæle
excerpt: "Hvordan forbereder du dig på dit online efterliv? Her er et bud på på, hvordan du kan håndtere din digitale arv og digitale eftermæle."
last_modified_at: 2021-10-02T10:22:02+02:00
---

Hvordan forbereder du dig på dit digitale efterliv? Her er et bud på på, hvordan du kan håndtere dine adgangskoder, følsomme data og sociale profiler, så det bliver lettere for dine kære, når du ikke længere er her.

For de fleste er det en god ide at tænke på sin **digitale arv**. Særligt når du investerer, så kan det have særlig stor betydning, at du har tænkt over, hvordan dine efterladte kan få fat i pengene fra dine investeringer i værdipapirer, aktier, crowdlending og kryptovaluta.

Du vil vel ikke risikere at lade 250 millioner USD gå i graven med dig, fordi du er den [eneste der kender dit password til din krypto wallet](https://uk.pcmag.com/news/119463/cryptocurrency-exchange-locked-out-of-funds-after-ceos-death).

De investeringer der er knyttet op på dit personnummer i Danmark er ikke det store problem, men hvis du investerer på udenlandske platforme, så er det rigtig vigtigt, at dine efterladte kan få adgang til dine konti.

Dit **digitale eftermæle** består imidlertid også at dine følsomme data og sociale profiler. Lad os dykke ned i, hvordan dine efterladte kan få adgang til dine online profiler efter din død.

## Saml dine adgangskoder og giv adgang

Du kan samle alle dine adgangskoder i en [password manager som LastPass]({% link _posts/2019-04-17-lastpass-anmeldelse.md %}). Her kan du gemme alle dine adgangskoder til dine digitale konti, kreditkortnumre, og andre vigtige oplysninger.

Når du samler alle adgangskoderne her, så er det let at give alle koderne videre til dine kære. Det er også meget lettere for dig selv at have en god _password hygiejne_ i hverdagen.

På de fleste adgangshuskere, så kan du oprette en _emergency access_, hvis der skulle være sket noget.

{% include figure image_path="/assets/images/posts/digitalt-eftermaele-lastpass-emergency-access.png" caption="Hos Lastpass kræver den fulde adgang til at oprette en nødadgang, at du er Premium-medlem. Du kan også bare give adgangskoden til hele din konto til nogen du stoler på." %}

Hvis du har sikret dig, at dine efterladte kan få adgang til dine adgangskoder, så kan de lettere få adgang til de ting, der er vigtige.

Du kan fx organisere dine adgangskoder, så alle der har med penge og finans at gøre, ligger i en mappe, så de er lette at komme til.

Tricket med at dele et centralt sted med alle dine adgangskoder gør mange ting meget lettere. **Men det kræver naturligvis, at du kan finde en service, du kan stole på.** Jeg bruger selv LastPass, som fungerer rigtig godt for mig.

Foreløbig bruger jeg bare gratis-versionen, men overvejer kraftigt at opgradere til Premium. Tjek [LastPass](/go/lastpass/){: rel="sponsored nofollow noopener" }.

[Prøv LastPass gratis](/go/lastpass/){: .btn .btn--large .btn--danger rel="sponsored nofollow noopener" }

## Tofaktorgodkendelse?

Jeg har næsten tofaktorgodkendelse på alle mine væsentlige onlinekonti. Men hvordan får dine efterladte adgang til at kunne bevise, at det er dig der er ved at logge ind?

Jeg bruger fx LastPass app til tofaktorgodkendelse, men det kræver, at du har adgang til min telefon - og mit loging til appen på telefonen for at kunne bruge dette login.

En løsning er at **tilføje fingeraftryk til telefonen** eller du kan give din adgangskode til telefonen, som de kan bruge, hvis du skulle gå bort.

## Gem dine vigtige papirer i Eboks

I Eboks kan du modtage nærmest alle dine vigtige papirer, men du kan faktisk også opbevare vigtige papirer. Du kan nemlig uploade dine egne dokumenter.

{% include figure image_path="/assets/images/posts/digitalt-eftermaele-eboks-upload.png" caption="I Eboks kan du både dele mapper og uploade vigtige dokumenter, så de er samlet på et centralt sted." %}

Du kan også i Eboks dele mapper med andre. Her kan I jo aftale at de vigtigste dokumenter ligger, så har dine efterladte allerede adgang til dem uden at skulle have adgang gennem dødsboet.

Eboksen bliver naturligvis tilgængelig for dine efterladte.

## Digitale arv og investeringer

Jeg har investeringer på flere udenlandske platforme både i forbindelse med [crowdlending](/crowdlending/) og på [Etoro]({% link _posts/2019-06-11-etoro-anmeldelse.md %}). Det er væsentligt at få lavet en liste, så dine efterladte hurtigt kan få adgang til de forskellige konti og få midlerne ud.

## Sociale profiler og digitalt eftermæle

Det er naturligvis væsentligt at dine efterladte får adgang til dine økonomiske midler, men hvad med dine sociale medier. Det er en god ide at tage stilling til, hvad der skal ske med dine digitale fodaftryk.

Skal profilerne lukkes, når du er død eller skal de gøres til et mindemærke? En stor del af fotoalbums ligger nu på de sociale medier som Facebook, Instagram, Twitter, Linkedin, Google og Dropbox.

Hos Instagram skal du [anmode om at gøre din profil til et mindesmærke](https://help.instagram.com/264154560391256). [Twitter](https://help.twitter.com/en/rules-and-policies/contact-twitter-about-a-deceased-family-members-account) og [Linkedin](https://www.linkedin.com/help/linkedin/answer/2842/deceased-linkedin-member?lang=en) har lignende services.

### Facebook

På Facebook kan du sætte en [eftermælekontakt](https://www.facebook.com/help/1070665206293088?helpref=faq_content). Det gør du fra de [generelle indstillinger](https://www.facebook.com/settings?tab=account&section=account_management&view).

{% include figure image_path="/assets/images/posts/digitalt-eftermaele-facebook.png" %}

### Google

På Google kan du bestemme, hvordan du vil administrere en [inaktiv konto](https://www.facebook.com/settings?tab=account&section=account_management&view). Du skal gå til siden ['Administration af inaktiv konto'](https://myaccount.google.com/inactive?pli=1). 

{% include figure image_path="/assets/images/posts/digitalt-eftermaele-google-inaktiv.png" %}

## Konklusion

Når du har gjort dig overvejelser om ovenstående, og hvordan dine efterladte får adgang, så har du sikret din digitale arv og dit digitale eftermæle.

Hvordan har du grebet det an?
