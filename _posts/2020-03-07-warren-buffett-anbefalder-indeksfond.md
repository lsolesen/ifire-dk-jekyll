---
title: "Warren Buffett anbefaler en passiv indeksfond"
permalink: /warren-buffett-anbefaler-passive-indekser/
header:
  overlay_image: https://ei.marketwatch.com/Multimedia/2018/02/27/Photos/ZG/MW-GE504_buffet_20180227174952_ZG.jpg?uuid=85afb6bc-1c10-11e8-91c7-9c8e992d421e
  teaser: https://ei.marketwatch.com/Multimedia/2018/02/27/Photos/ZG/MW-GE504_buffet_20180227174952_ZG.jpg?uuid=85afb6bc-1c10-11e8-91c7-9c8e992d421e
  caption: Getty Images
last_modified_at: 2020-03-06T13:22:02+02:00
category:
  - Investering
tags:
  - investering
  - passiv investering
  - værdipapirer
excerpt: "Warren Buffet er blevet ufattelig rig på at vælge aktier. Læs hans regler, men husk at han selv nu om dage anbefaler at følge et passivt indeks med lave omkostninger."
---

Hvis man hører Millionærklubben eller læser i tilfældige grupper på Facebook, så kan man hurtigt blive inspireret til at købe enkeltaktier.
 
Men det er ikke nok at blive inspireret. Hvis du bliver interesseret i en aktie, så stop op. Hvordan vil du beslutte dig for, om lige nøjagtigt den aktie bør være i din portefølje. Du køber jo aktierne med dine egne penge.
 
[3-8 pct. af de aktivt forvaltede fonde kan _måske_ på langt sigt klare sig bedre end markedsindekset](/passiv-investering-slaar-aktiv/), så du kan _måske_ være en af de heldige og dygtige.
 
Måske har du hørt om Warren Buffett, som er lykkes med at lave en formue på at kunne vælge de rigtige aktier.
 
Selvom Warren Buffett nu selv mener, at en bred, passiv indeksfond er bedre end selv at vælge aktier, så skal du ikke snydes for Warren Buffetts regler. Hvis du vælger selv at vælge aktier, så er det godt at gøre et grundigt forarbejde.
 
## Warren Buffets fem regler

Warren Buffett er blevet virkelig rig af at investere i aktier. Han er kendt for at følge fem simple regler.  Reglerne går grundlæggende ud på at købe aktierne billigt på børsen.
 
### #1 --- Selskabet skal være stabilt 

Selskabet skal kunne vise en jævnt stigende vækst og overskud over tid. Man kan hurtigt blive fristet til at købe lovende firmaer, som lige er blevet børsnoteret, fordi man tror, at de har en fremtid. Det ville Warren Buffett aldrig gøre. Du skal altså i gang med at kigge på selskabernes regnskaber.

### #2 --- Du skal forstå selskabets produkt

Warren Buffetts råd er, at selskabets produkt skal være noget, du har særlig forstand på. Og hvis du ikke allerede har forstand på det, så skal du sætte dig grundigt ind i det.

### #3 --- Selskabets skal have en fremtid 

Sælger selskabet produkter, der også kan sælges på markedet om ti år - og er der mulighed for, at der er vækst i firmaet i den periode. Warren Buffett satser fx på selskaber, fx Coca Cola, som har et produkt folk også efterspørger om ti år.
 
### #4 --- Selskabet skal have en troværdig ledelse  

At vurdere troværdigheden af ledelsen kan godt være en udfordring. Du kan læse interviews med topledelsen og følge deres officielle udmeldinger. Du kan også kigge lidt i regnskaberne efter udbyttestrategi (udbyttebetaling i underskudsår kan være et faresignal), ledelsens lønninger og gælden i virksomheden.

### #5 --- Selskabets skal være undervurderet i markedet

Warren Buffett investerer efter den såkaldte _value investeringsstrategi_. Du skal købe aktier, når selskabet er billigt prissat. Punktum. Men det er ikke nok at kigge efter aktiekursen. Du skal også kigge på P/E-ratio, EPS-værdier og andre regnskabstekniske tal. Igen må du altså i regnskabsbøgerne og forholde dig til, hvad selskabet indeholder - og hvad det reelt er værd. 

### Den vigtigste regel    

Warren Buffetts vigtigste regel inden for investering er dog:

> Regel nr. 1 er, at du aldrig må tabe penge. Regel nr. 2 er, at du aldrig må glemme regel nr. 1.

---<cite>Warren Buffett</cite>
 
## Warren Buffett anbefaler nu en bred passiv indeksfond
 
Når jeg læser følgende regler bliver det rigtig tydeligt for mig, hvorfor jeg er _passiv investor_. Jeg er ikke interesseret i at bruge så meget tid på at sætte mig ind i de enkelte virksomheder og selskaber, og så risikere alligevel at vælge forkert.[^note]
 
[^note]: Hvis du i perioden fra 1989 til 2015 ikke investerede i de 20% mest profitable aktier, så ville dit samlede afkast være 0%. Se mere under [Passiv investering slår aktiv investering](/passiv-investering-slaar-aktiv/)
 
Men Warren Buffett råder faktisk heller ikke længere den _almindelige investor_ til at vælge aktier selv.
 
> “I think it’s the best investment — because most people don’t know how to pick stocks. And — most of the time I don’t know how to pick stocks”
 
--- <cite>[Warren Buffett to CNBC](https://www.marketwatch.com/story/warren-buffett-has-just-about-given-up-on-beating-the-sp-500-2019-05-10)</cite>
 
Da Warren Buffett grundlagde sin formue og investeringsselskab var tiderne nogle helt andre.
 
> “Back in the ’60s the mistakes were made by individuals and they would last for months. I remember once watching DuPont drop 50% in price for reasons that were clearly predictable.”

--- <cite>[Charley Ellis](https://www.marketwatch.com/story/warren-buffett-has-just-about-given-up-on-beating-the-sp-500-2019-05-10)</cite>

I [2008 udfordrede Warren Buffett de amerikanske _hedge funds_ til at slå S&P500-indekset](https://www.cnbc.com/2017/08/09/buffett-challenge-hedge-funds-vs-index-funds-9-years-on.html). 9 år senere [rapporterer CNBC](https://www.cnbc.com/2017/08/09/buffett-challenge-hedge-funds-vs-index-funds-9-years-on.html) at porteføljerne fra fem _hedge funds_ i gennemsnit var steget 22%, mens Warren Buffetts valg _Vanguard Admiral Shares S&P Index Fund_ var steget 85,4%.

<iframe width="560" height="349" src="https://player.cnbc.com/p/gZWlPC/cnbc_global?playertype=synd&byGuid=3000643931" frameborder="0" scrolling="no" allowfullscreen webkitallowfullscreen mozallowfullscreen oallowfullscreen msallowfullscreen ></iframe>

Det resultat synes jeg taler for sig selv.

**Warren Buffett anbefaler nu selv en bred, passiv indeksfond med lave omkostninger!**

Det er endnu en grund til, at jeg investerer i passive indekser. Jeg vil ikke bruge tiden på at sætte mig ind i de enkelte virksomheder og selskaber - og jeg tror ikke jeg er heldig eller dygtig til at vælge rigtigt.

{% include disclaimer.md %}
