---
title: "Funderbeam - anmeldelse"
permalink: /funderbeam-anmeldelse/
header:
  overlay_image: /assets/images/funderbeam.jpg
  teaser: /assets/images/logo/funderbeam.png
category:
  - Anmeldelser
tags:
  - crowdlending
  - crowdfunding
  - investering
  - blockchain
excerpt: "Funderbeam er en spændende crowd investing platform baseret på blockchain-teknologierne - men måske for risikofyldt?"
---

{% include disclosure.html %}

Jeg stødte for en uge siden ind i en spændende platform. Funderbeam er en _crowd funding_ og _trading_ platform for private virksomheder, der er i vækst. Platformen hjælper virksomhedsejerne med at rejse kapital til virksomheder, som er i gang med at vækste.

For investorerne hjælper Funderbeam med at få adgang til ambitiøse virksomheder i vækst. Helt grundlæggende køber man en form for aktie i virksomhederne, som man så senere kan handle på markedet. Funderbeam har hverken renter eller _buy back_. I stedet køber du en lille del af virksomheden, som er på et tidligt stadium - og forhåbentlig vækster det senere. Funderbeam gør meget ud af at fortælle, at firmaet også kan gå konkurs, og at dine penge så er tabt.

## Hvorfor blev jeg interesseret?

Jeg blev interesseret i virksomheden, fordi jeg godt kan lide at støtte folk, der har en god ide - men også fordi det danske crowdfunding-virksomhed, Lendino, i øjeblikket er en af de virksomheder, man kan byde sig ind i. Lendino vil nemlig gerne udvide deres platform, så andre selskaber kan få adgang til at lave crowdfunding på en lettere måde. Fx har de samarbejdet med Coop, men de vil gerne gøre softwaren endnu bedre. Det synes jeg kunne være interessant at støtte.

## Lidt om Funderbeam

Funderbeam er etableret i Estland, men har flyttet investorerne til Funderbeam Markets Ltd i England i stedet for at [skabe bedre muligheder for at tilbyde produkter](https://www.funderbeam.com/help/changing-your-service-provider-to-our-authorised-uk-company/).

Jeg synes, at det er særlig interessant, at Funderbeam udnytter _blockchain_-teknologien for at registrere køb og salg. _Blockchain_ er det samme som Bitcoins udnytter for at gøre handler transparente og sikre uden at bruge mellemmænd. Hvordan Funderbeam nøjagtigt gør ift. Hvilken bagvedliggende valuta, der bruges er ikke helt klart ud fra deres beskrivelser på hjemmesiden. 

Hvis du ikke er helt skarp på, hvad _blockchain_ er, så se lige videoen herunder.

{% include video provider="youtube" id="9lbhUimi26k" %}
 
At Funderbeam bruger _blockchain_ gør imidlertid ikke investeringerne mere sikre, da jo foregår i firmaerne. Der er det dit eget ansvar at vurdere, hvad du gerne vil investere i. Der er grundige beskrivelser af de enkelte firmaer.
 
## Hvordan fungerer Funderbeam

Det er let og ligetil at oprette en konto hos [Funderbeam](/go/funderbeam). Du indsender dokumentation, og efter et par dage bliver du godkendt til at handler på platformen. Websitet er meget let at bruge. Jeg har skrevet til support, og de svarer rigtig hurtigt.

Selvom Funderbeam udnytter _blockchain_, så investerer man penge i Euro, så valutaen er ret let at forstå. Jeg har fx lige indikeret min interesse i danske [Lendinos syndikat](https://www.funderbeam.com/syndicate/lendino). Du kan overføre penge med bankoverførsel, betalingskort eller [Transferwise](/go/transferwise/){: rel='sponsored nofollow noopener' }.

Tankerne og begreberne i Funderbeam er lidt anderledes end andre crowdfunding firmaer. Her gennemgår jeg kort begreberne, du skal kende:

- **Syndicate**. Når investorer samler en række investeringer, oprettes et syndikat. Syndikatet har en _lead_-investor, som forhandler med firmaet om vilkårene for syndikatet. Når både investorer og firmaet er tilfredse, vil syndikatet blive åbnet for potentielle investorer. Investorerne indikerer deres interesse, og hvis investorerne bliver godkendt af _lead_-investoren kommer man med i syndikatet - og har altså investeret i firmaet.

Til de enkelte syndikater er der forskellige vilkår. [Funderbeam](/platform/funderbeam/) har en god [hjælpeside](https://www.funderbeam.com/help/?topic=investing-and-trading). Her kan du læse meget mere om, hvordan platformen fungerer, hvilke risici der er - og hvad teknologien bag platformen er.

## Ulemper ved Funderbeam

Selvom Funderbeam efterhånden har nogle år på bagen, så er der meget få anmeldelser af virksomheden. Fx har de [0 (nul!) anmeldelser på Trustpilot](https://www.trustpilot.com/review/funderbeam.com).

Desuden er det en platform med rigtig høj risiko, ingen _buy back_, ingen faste renter, men du skal stole på, at du kan sælge dine andele i syndikatet på det sekundære marked, som du ikke har nogen garanti for er særlig likvidt.

## Hvordan vil jeg bruge Funderbeam

Funderbeam er ikke et _set-it-and-forget-it_-site, men svarer lidt til, hvis du vil handle enkeltaktier, så skal du sætte dig ind i, hvad du laver. Samtidig er der stor risiko på platformen, fordi du investerer i _startups_. Du giver dem ikke bare et lån, men køber dig lidt ind i virksomheden. Du får muligheden for at være lidt med i _Løvens Hule_, og når du indikerer interesse i et syndikat, skal du også skrive, hvordan du tænker, at du kan hjælpe virksomheden. 

Jeg forestiller mig ikke at Funderbeam skal være en særlig stor del af min portefølje, men hvis der er interessante virksomheder med vækstpotentiale, så vil jeg med min meget lille sum risikovillige kapital prøve at købe mig ind i syndikatet. Jeg har allerede prøvet at blive en del af Lendino. Nu må vi se, hvordan det går.

Jeg opdaterer naturligvis denne anmeldelse, når jeg får flere erfaringer med platformen.

Hvad tænker du om Funderbeam?

**Funderbeam har ikke et _referral_-program. Hvis du beslutter dig for at investere ved Funderbeam, kan du i deres backend indikere, at du blev inspireret fra dette site, og jeg vil være glad, hvis du vil skrive mit navn.**

{% include disclaimer.md %}
