---
title: "Revolut - anmeldelse"
permalink: /revolut-anmeldelse/
header:
  overlay_image: &image /assets/images/revolut.jpg
  teaser: *image
category:
  - Anmeldelse
tags:
  - anmeldelse
excerpt: "Ved at oprette en Revolut-konto kan du spare vekselgebyrer, overførsler tild udlandet, og hævninger. Og det er helt gratis at oprette en konto."
---

[Revolut*](/go/revolut/) er et FinTech virksomhed fra Storbritannien. Du kan let oprette bankkonti i forskellige valutaer, du veksler penge mellem til bankernes kurs, du kan gratis lave udenlandske bankoverførsler og endelig får du et gratis fysisk betalingskort (du skal betale portoen) og et virtuelt, som kan bruges til onlinehandel. Det hele styres fra en ret overskuelig app.

Den største fordel med [Revolut*](/go/revolut/) er, at man slipper for gebyrerne i forbindelse med overførsler, hævninger og valutaveksling.

## Hvordan overfører jeg penge til [Revolut*](/go/revolut/)

Du kan overføre penge til [Revolut*](/go/revolut/) på to måder.

- **Top-up med betalingskort.** I appen kan du let sætte penge på din konto med dit eget betalingskort fra din egen bank. Det er **typisk gratis**, men tjek for en sikkerheds skyld med din bank. [Revolut](/go/revolut/) tager ikke penge for dette.
- **Almindelig bankoverførsel.** Typisk vil en bankoverførsel koste et gebyr fra din egen bank, så hvis det overhovedet er muligt for dig, så er det nok bedst enten at overføre et ret stort beløb på en gang - eller at bruge Top-up, som typisk er gratis. [Revolut](/go/revolut/) tager ikke penge for dette.

## Overblik over [Revolut*](/go/revolut/)

Der er forskellige produkter hos [Revolut*](/go/revolut/), men i denne anmeldelse vil jeg kun snakke om deres **gratis** Revolut Basis, som jeg har brugt over længere tid.

- Gratis bankkonti med forskellige valutaer
- Gratis Euro IBAN nummer (som du skal bruge, når du skal modtage penge fra andre banker)
- Du kan bruge penge i 150+ valutaer uden gebyrer
- Du kan veksle gratis mellem 24 valutaer (op til 6000 EUR per måned)
- Gratis hævning op til 1500 kroner pr. Måned (derefter 2%)

[Opret gratis Revolut-konto*](/go/revolut/){: .btn .btn--large .btn--warning}

## Gratis valutaveksling (FX)

I Revolut veksler du til **interbank rate (CIBOR)**. Det er altså den vekselkurs, du finder, når du søger på Google og den rente bankerne bruger indbyrdes. I de fleste banker vil de veksle med en lille fortjeneste til banken.

**HUSK:** Du skal bare huske at gøre det i _banking hours_ (hverdage mellem 8-16) for at få vekslet gratis.

## Gratis hævning

1500 kroner om måneden kan du hæve gratis med Revolut. Det er kun Bank Norwegians kreditkort, der kommer tæt på, men hvor du så skal betale et vekselgebyr på 1,75%. Så Revolut er virkelig en overvejelse værd, hvis du skal ud at rejse. I forhold til et almindeligt VISA/Dankort, så vil du på de første 1500 kroner spare op til 60 kroner pr. Hævning. Selv hvis du hæver over 1500 kroner, så skal du på begge korttyper betale 2% i hævegebyr, men VISA/Dankort tillægger også 30 kroner i gebyr, som du jo sparer hos Revolut.

## Bankoverførsler i andre valutaer

Hvis man vil ind i _crowd lending_ eller andre investeringer, hvor man skal overføre til udenlandske banker er der altså en del at spare, fordi du slipper for vekselgebyrer og udenlandske overførselsgebyrerer hos [Revolut](/go/revolut/). Det er let at sætte op i appen, hvor du bare tilføjer bankerne som _beneficiary_.

## Kort og konti

Du kan få to kort til din [Revolut*](/go/revolut/)-konto gratis.

- **Virtuelt kort**. Du får et virtuelt kort **gratis**. Det kan med fordel bruges til betalinger på nettet, da du ikke kan miste det på samme måde som et fysisk kort. Så det kan fx betale dine abonnementer. Husk at det kun er dit første kort, der er gratis.
- **Fysisk kort**. Typisk koster det forsendelsen (6 EUR) at få tilsendt kortet, men **hvis du bruger mit referral link [Revolut](/go/revolut/), så får du betalingskortet gratis**. Der går omkring 14 dage, inden kortet kommer med posten. Du vælger selv pinkode, og det er let at sætte grænser på kortet eller midlertidigt lukke det. Du kan også slå kontaktløse betalinger til og fra eller sikre at det ikke kan bruges i en ATM.

## Sikkerhed hos Revolut

Der er masser af fine sikkerhedsforanstaltninger i appen. Du kan _freeze_ kortet, sætter græsner på og du kan endda have sikkerhed ved at sætte _Location Security_ til. Hvis du giver Revolut adgang til din location, så kan appen sørge for at kortet ikke kan bruges med mindre telefonen er inden for rækkevidde. Du kan også slå magnetstriben fra, slå kontaktløs betaling fra og sørge for at det ikke kan bruges i hæveautomater (ATM).

Kontoen er **debet**, så den kan ikke gå i minus, hvilket jo også er en sikkerhedsmæssig fordel.

## Revolut, crowd lending og investering

Jeg bruger Revolut til at overføre penge til de udenlandske _crowd lending_-platforme. Det gør du på følgende måde:

- **Overfør DKK til din Revolut-konto.** Tjek op på, hvordan du kan overføre pengene til Revolut. Måske kan din bank lave en gratis overførsel, når det er i kroner (min bank tager penge for det), eller bruge Top-up-funktionen.
- **Veksl til Euro**. I appen veksler du pengene til Euro (husk at gøre det på hverdage mellem 8-16 - _banking hours_).
- **Overfør pengene til crowd lending platformen**. 
- **Udbetal til Revolut.** Her finder du IBAN-nummeret i Revolut appen.

Så har du **sparet** alle gebyrerne. Husk dog, at du Revolut Basis kun kan veksle 6000 EUR om måneden. Hvis du vil veksle mere, så skal du altså opgradere til enten _Premium_ eller _Metal_, men så skal du betale månedsgebyr. Så jeg holder mig personligt under den grænse.

## Hvem kan have gavn af Revolut?

Hvis du sommetider er i udlandet, så har du allerede sparet ved at få et [Revolut*](/go/revolut/)-kort, da danske banker ofte tager 30-50 kroner i hævegebyr plus omkring 2% af det hævede beløb plus lidt fortjeneste på valutavekslingen. 

Desuden fungerer det virkelig godt til at lave de udenlandske overførsler til _crowd lending_ platformene.

[Få gratis betalingskort og konto hos Revolut*](/go/revolut/){: .btn .btn--large .btn--warning}

{% include disclaimer.md %}
