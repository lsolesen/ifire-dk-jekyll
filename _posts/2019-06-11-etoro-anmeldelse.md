---
title: "Etoro - copytrading og kurtagefri aktiehandel"
permalink: /etoro-anmeldelse/
last_modified_at: 2019-12-31T20:20:00+08:00
header:
  overlay_image: /assets/images/etoro.jpg
  teaser: /assets/images/logo/etoro.png
category:
  - Anmeldelser
tags:
  - investering
  - anmeldelse
  - kryptovaluta
  - aktier
  - ETF
  - råvarer
  - copy trading
  - værdipapirer
excerpt: "På Etoro kan man handle aktier, CFD'er, ETF'er, indekser, råvarer, valuta og kryptovaluta, men vigtigst for mig, så kan man lave copy trading."
---

Jeg er blevet interesseret i Etoro, fordi man kan lave _copy trading_ på platformen. I _copy trading_ kopierer du andre tradere. Jeg har ambitioner om, at mine investeringer følger markedet for størstedelen af min portefølje. Men det er også tillokkende at kunne slå markedet. Jeg har ikke tid eller tålmodighed til at sidde og _trade_ ofte. Derfor er det interessant at kunne følge andre tradere, der hele tiden forsøger at slå markedet og konstant skal gøre sig fortjent til at blive fulgt, fordi de kan levere et godt afkast. 

På Etoro kan man handle aktier (mange udenlandske aktier med _zero commision_), CFD'er, ETF'er, indekser, råvarer, valuta og kryptovaluta. Flere af aktiverne kan du købe kurtagefrit, fx en del udenlandske aktier, hvis du vil i gang med at øve dig lidt, så kan Etoro altså være en god platform at starte på. Du skal være opmærksom på, hvilke gebyrer, der ellers er forbundet med handlerne på Etoro, især hvis du _gearer_ din investering. Hvis du ikke ved, hvad gearing er, så ville jeg ikke kaste mig ud i at handle selv, men blot følge nogle andre tradere. 

Udbuddet af ETF'er og Indekser er ikke så stort på Etoro, og til det bruger jeg i stedet [Nordnet](/go/nordnet/).

Selvom du følger andre tradere, så bør du stadig holde øje med din konto. Du kan let stoppe med at følge en trader og finde en anden. Etoro er også en social platform, hvor folk deler deres tanker om at handle. Især de tradere man kan følge, gør sig fine overvejelser om markederne. Den generelle kvalitet af de indlæg, jeg har læst på Etoro, synes jeg er noget højere end på Nordnets Shareville.

## Muligheder på Etoro

Lige nu bruger jeg udelukkende Etoro til _copy trading_, men der er også mange andre muligheder på Etoro.

- **Køb selv**. Du kan selv købe aktier, ETF'er, investeringsfonde, råvarer, valutaer og kryptovalutaer. Større udenlandske aktier handles til såkaldt _zero commission_-aktiehandel. Der er således kun det såkaldte _spread_ tilbage, som følger den børs, aktien er noteret på.
- **Copy trading**. Du finder interessante folk og så sætter du mere eller mindre din investering på autopilot. Det kan formentlig betale sig at vælge et par forskellige _copy tradere_ for at sprede din risiko lidt.
- **Copy Portfolios**. Har kan du følge fx en portefølje af de mest succesfulde tradere på Etoro eller kryptovaluaer. Det kræver at du mindst har sat 5.000 US$ ind på din konto. Men så får du en diversificeret portefølje med relativt lave omkostninger.
- **Bliv copy investor**. Du kan selv blive en af de investorer, man følger. Hvis du er godt til at investere, så kan du tjene en lille skilling på at blive en af dem, folk gerne vil følge. 

## Hvordan har jeg brugt copytrading på Etoro?

Det er rigtig let at oprette en konto på [Etoro\*](/go/etoro/), så det vil jeg ikke gennemgå her. Jeg tilføjede _gratis_ penge til min [Revolut\*](/go/revolut/) med mit kreditkort. Derefter brugte jeg (på en hverdag) mit Revolut-betalingskort til at tilføje penge til min Etoro, for så fik jeg gratis valutaveksling til US$ til interbank-raten.

Så fandt jeg nogle tradere, der dels var populære og tidligere har leveret gode resultater. Først investerede jeg 200 US$ i hver trader, men købene blev ikke foretaget som jeg havde forventet. I stedet satte jeg beløbene op til 500 US$ på hver trader, og så blev købene automatisk foretaget på min konto. Købene foregår stadig på din konto, så det er dig, der får profitten. Du betaler et lille gebyr til den trader, du følger.

Du kan se [min profil på Etoro](https://www.etoro.com/people/lsolesen), hvor du kan se hvilke tradere, jeg har valgt at følge. Jeg har lige oprettet min profil, så man kan ikke helt regne med tallene endnu. Alle de tradere jeg har valgt har de seneste år haft positivt resultat (også i det lidt svære investeringsår 2018), så jeg glæder mig virkelig til at se, hvilken _intern rente_ det kommer til at give mig at være _copy trader_. Jeg investerer stadig på _lang sigt_, så jeg er ikke bekymret for udsving.

Jeg er naturligvis klar over, at det er en risikobetonet investering at alde andre bestemme over sin portefølje. Men det gør man jo også i banken - og det er for mig i hvert fald mindre risikobetonet end, hvis jeg selv skulle gøre det, da jeg ikke bruger lige så meget tid på at sætte mig ind i markedet som _copy traderne_.

Jeg er dog lidt usikker på, hvad jeg skal sætte mit _copy stop loss_ til. Lige nu har jeg brugt standardindstillingen på 60%. Det betyder, at hvis investorprofilen taber 40% af porteføljen, så bliver det hele automatisk solgt. Måske skal jeg sætte den endnu lavere, da det ikke er usædvanligt, at en portefølje i virkelig dårlige tider kan svinge med 40-45%. Tabet vil imidlertid være _urealiseret_ - værdierne i porteføljen kan sagtens stige igen, når det er et bedre investeringsklima. Hvis _copy stop loss_ bliver aktiveret, så realiserer man imidlertid tabet uden mulighed for at hente investeringen hjem igen.

## Fordele ved Etoros copytrading og kurtagefrie handler

- Du kan lave _copy trading_, hvor du ikke selv behøver at sidde og handle. Hvis du finder de rette tradere at kopiere, kan du være heldig at tjene penge også når markederne går nedad.
- Større udenlandske aktier kan handles **kurtagefrit** (_zero commision_). Det er aktier fra New Yourk Stock Exchange, Nasdaq børsen, engelske aktier, tyske aktier, franske aktier, spanske aktier, schweiziske aktier og svenske aktier. Derudover store kinesiske aktier fra Hong Kong-børsen.
- Platformen er let at bruge (men husk at sætte dig ind i hvad CDF'er er - og hvad det betyder at geare en investering, hvis du kaster dig ud i at handle selv).
- Det er let og gratis at overføre penge ind på kontoen med [Revolut\*](/go/revolut/).

## Ulemper for Etoros copytrading?

Etoro har ry for at være en af de platforme med høje gebyrer eller _spreads_ på deres handler. Selvom aktierne er kurtagefri, så tjener de pengene på andre mere eller mindre synlige gebyrer. 

Jeg er ret opmærksom på, at der er et helt urimelig højt _hævegebyr_ på Etoro, nemlig 25 US$. Men jeg handler som sagt på _lang sigt_ og regner med at indtjeningen på platformen samlet vil være mange gange højere, så for mig er det ikke et problem. Men du bør nok ikke skyde penge ind i Etoro, hvis du snart vil hæve pengene igen.

Jeg overvejede egentlig også at bruge Etoro til kryptovaluta, men de opererer med ret høje _spreads_ (forskellen mellem køb og salg). Et _spread_ er i princippet et usynligt gebyr. Jeg havde ellers overvejet også at bruge Etoro til kryptovaluta, men tror jeg vil fastholde [Coinbase\*](/go/coinbase/), hvor man på deres PRO udgave handler med relativt lave gebyrer. Der er også spørgsmålet om, hvordan man får de købte coins ud i en _wallet_ - og hvad det koster.

## Skat på Etoro

Skat bliver ikke automatisk indberettet på Etoro, fordi det ikke er en dansk platform. Du skal altså lave lidt manuelt arbejde.

Jeg indberetter skatten sådan her.

Du skal [finde din handelshistorik](https://www.etoro.com/da-dk/customer-service/help/1195663252/hvordan-kan-jeg-se-min-handelshistorik/), hvor du kan se, hvad du har realiseret af gevinst eller tab på Etoro.

Du klikker ind på din Portefølje og og klikker på ur-ikonet.

{% include figure image_path="https://lh4.googleusercontent.com/mp2ty25du4Whzyxre7Eah92DB6Z0rtlTzIGjQCtVubosGELlfc6abVIaFG6u8Vdh_oPsVHjSLZDQ6ODfzWfcRyDVpjSG6ANKbbmMcyErXQajYHbwVDh8_eF3yJ6AaYyiV2wV0RhGCnFCSNNjLg" caption="Se dine handler på Etoro" alt="Handler på Etoro copy trading" %}

Du skal naturligvis vælge alle handlerne for hele året. Det foregår oppe i højre hjørne af skærmbilledet.

Derefter kan du klikke på Kontoudtog (account statement) oppe i tandhjulet til højre. Det åbner en ny side, hvor du lige skal være opmærksom på at få findstillet datoen korrekt for at få dit kontoudtog.

På forsiden får du _Account summary_. Hvis du klikker på _Financial Summary_ i bunden af siden, så får du en oversigt over gevinst og tab fordelt på de forskellige typer af værdier, der er blevet handlet på din Etoro konto.

{% include figure image_path="/assets/images/etoro-account-summary.png" caption="Financial statement for Etoro" alt="Skat på Etoro" %}

Husk at beløbene er i USD, så de skal lige omregnes til dansk og sættes ind i de rigtige rubrikker på årsopgørelsen.

Ifølge [invested.dk](https://www.invested.dk/guides/indberetning-til-skattestyrelsen-og-udfyldelse-af-selvangivelse) skal man med udenlandske aktier og investeringsbeviser i udenlandsk depot - som Etoro jo er - oplyse udbytte i de relevante rubrikker for "Udenlandske aktier og investeringsbeviser". Du skal også husk at oplyse de land Etoro er hjemmehørende i.

Gevinst og tab på børsnoterede udenlandske aktier og investeringsbeviser, skal oplyses i rubrik 454.

Den samlede formueværdi for aktier mv. ultimo året for det land, hvor brokeren er hjemmehørende, skal oplyses i rubrik 490 (Kursværdi af aktier i udenlandsk depot og investeringsforeningsbeviser i udlandet).

Husk at skat på Etoro er dit ansvar at få oplyst rigtigt til Skat.

## Min fremtid på Etoros copytrading?

Jeg vil aktivt det næste års tid bruge Etoro til _copy trading_ for at se, hvilken intern rente jeg kan skabe her. Jeg vil formentlig sætte lidt flere penge ind, men hvis dollarkursen falder meget på et tidspunkt, vil jeg nok gå endnu mere aktivt ind på platformen (som jo er i USD).

På et tidspunkt kunne det måske også være lidt interessant selv at prøve at _trade_ lidt mere aktivt - og så er den kurtagefri handel med aktier interessant. Dog skal man lige være klar over, at man for aktier ikke altid køber det underliggende aktiv, men en CDF for aktien (det gælder fx ikke-amerikanske aktier). Hvis jeg vil _trade_ mere aktivt, så bliver det altså bare som et lille hobbyprojekt med min mest risikovillige kapital.

[Opret dig på Etoro\*](/go/etoro/){: .btn .btn--large .btn--success}

<a href="http://partners.etoro.com/B11304_A79325_TClick.aspx" Target="_Top"><img border="0" src="http://partners.etoro.com/B11304_A79325_TGet.aspx" alt="Etoro" width="300" height="600"></a>

{% include disclaimer.md %}
