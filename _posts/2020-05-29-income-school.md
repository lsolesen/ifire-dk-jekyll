---
title: "Kan jeg tjene penge på at blogge? Income School skaber retning"
permalink: /tjene-penge-blogge/
category:
  - Opdateringer
tags:
  - passiv indkomst
  - blogging
excerpt: "Income School hjælper med at svare på, om jeg kan tjene passiv indkomst og penge på at blogge."
header:
  overlay_image: https://images.unsplash.com/photo-1542435503-956c469947f6?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1867&q=80
  teaser: https://images.unsplash.com/photo-1542435503-956c469947f6?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Photo by Jess Bailey on Unsplash"
feature_row:
  - image_path: https://imgcdn.saxo.com/_9788702260069/0x500
    alt: "Ét liv, én tid, ét menneske"
    title: "Ét liv, én tid, ét menneske"
    excerpt: "I _Ét liv Én tid Ét menneske_ kritiserer den danske filosof og erhvervsleder Morten Albæk idéen om, at man ved at sætte klarere grænser mellem arbejdstid og fritid, kan løse dette seriøse problem. Ifølge Morten Albæk findes svaret snarere ved at skabe sig et meningsfuldt liv."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/et-liv-en-tid-et-menneske_morten-albaek_haeftet_9788702260069
    btn_label: "Læs mere"
    btn_class: "btn--success"
    rel: sponsored nofollow noopener
  - image_path: https://imgcdn.saxo.com/_9780143115762/0x500
    alt: "Your Money or Your Life"
    title: "Your Money or Your Life"
    excerpt: "Start the new year with a fully revised edition of one of the most influential books ever written on personal finance with more than a million copies sold"
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/your-money-or-your-life_vicki-robin_paperback_9780143115762
    btn_label: "Læs mere"
    btn_class: "btn--success"
    rel: sponsored nofollow noopener
---

Jeg har på det seneste brugt rigtig meget tid på at lave nogle websites og blogs, jeg håber kan skabe passiv indkomst for mig på sigt. I den forbindelse har jeg bl.a. også fokuseret på, hvordan jeg kunne tjene penge på de enkelte sites. Jeg har ansøgt et hav af _affiliate marketing_-programmer, jeg har _referral links_ fra en del af de produkter jeg bruger, og så har jeg kigget på, hvordan jeg kunne bruge reklamer på mine sites.

Men nu har [mit forsøg](/projekt-referral-affiliate/) kørt i mere end et år, og jeg har helt ærligt ikke tjent ret mange penge. I 2019 tjente jeg nøjagtigt 946 kroner på mine sites. Det er formentlig en timeløn på 5 kroner.

Så jeg vidste at jeg skulle i gang med at researche lidt for at forbedre min indtjening eller også skulle jeg droppe ideen. Jeg er lidt stædig, så jeg tænker stadig at det kan lade sig gøre.

**Jeg fandt ud af, at mit allerstørste problem er, at jeg ikke har nok besøgende.**

## Find en retning for dit site 

Jeg har brugt alt for meget tid på at prøve at skabe indtægten på de forskellige sites, inden jeg havde nok besøgende til at det kunne blive til noget. Efter at have researchet i tre-fire dage og set et utal af videoer, så ændrer jeg min strategi.

Jeg faldt særligt over _Income School_. Først og fremmest giver deres råd mening, men de giver også en retning for, hvad det vigtigste på ens site er.

**Income school er to amerikanske fyre, der deler deres erfaringer med at lave websites, der genererer en månedlig passiv indkomst. Deres primære fokus er at skabe indhold, som er overraskende hjælpsomt, og som folk rent faktisk har mulighed for at finde på Google.**

Income school har faktisk også et affiliate-program. Det er jeg dog ikke en del af, men jeg synes deres gratis indhold er så godt, at det i hvert fald er et godt sted at starte. Men hvis du forsøger at tjene penge på dine sites, så kan det her være en god starter guide til at få lidt retning på.

## Brug mere tid på søgeordene

Hvis du kommer til at starte fra affiliate aftaler og referrals, så risikerer dit indhold at blive formet af det - i stedet for at skrive indhold, som folk gerne vil læse.

Income school foreslår en anden approach, hvor _content er king_. Det har jeg altid vidst, men de fortæller også, hvordan du kan udvælge og lave dit content.

- Det **kræver en god ide** og **grundig keyword research** at kunne skabe nok trafik til dit site. Du kan skrive nok så mange kloge og hjælpsomme ting. Hvis ikke der er nogen der finder dit indhold, så kan det være lige meget.

- Det **kræver hårdt arbejde** at skabe et website, der kan generere en passiv indkomst, men det kan være det være i længden. Du skal lave et site, der er overraskende hjælpsomt. Du skal lave unikt indhold af høj kvalitet. Og du skal skrive mindst 30 blog posts, hvor de korte skal være 1500 ord, de lidt mere dybtgående 2200 ord og de vigtigste artikler skal være 3500 ord. Det er virkelig mange ord.

- Det **kræver tålmodighed** fordi du først kan forvente trafik, der virkelig batter noget, når der er gået et år på dit website. Du vil gå rundt i din egen spøgelsesblog længe, inden der for alvor sker noget med trafikken.

Da jeg forsøgte at generere passiv indtægt, så startede jeg med en del materiale, jeg allerede havde skrevet i forskellige sammenhænge. Det gav mig naturligvis den fordel, at jeg hurtigt kunne offentliggøre en masse indhold, men det er tydeligt, at artiklerne ikke er baseret på **keyword research**.

Der er ingen, der finder mine ellers overraskende hjælpsomme artikler, fordi de ikke er skrevet, så folk søger på det i Google.

## Jeg skal have besøgende

Så jeg måtte tilbage til starten igen. Først og fremmest skal jeg have mange flere besøgende på mit website. Jeg skal have mangedoblet mine månedlige **page views**. Det bliver mit primære fokus de næste måneder. 

Derfor har jeg **fjernet alle reklamer** fra mit site. Det gjorde det langsommere, og i 2019 tjente jeg kun 282 kroner på reklamer. Først skal jeg have en masse besøgende, og derefter vil jeg overveje at sætte reklamer på igen.

## Best practice for blogs

### Vælg noget du vil skrive om

Du skal først og fremmest skrive om noget, der interesserer dig. På den måde kan du uanset om det går godt eller skidt i hvert fald have lært noget i perioden.

{% include video provider="youtube" id="C7S10oTnW_0" %}

### Lav ordentlig keyword analyse

Der findes en myriade af forskellige (dyre) værktøjer til at søgeordsanalyse. Income School foreslår, at du dropper dem allesammen, for resultaterne fra redskaberne er alligevel ikke præcise. Søgeordsanalyseværktøjerne har ingen måde at kende den reelle søgevolumen på. 

De foreslår i stedet, at du udnytter **Google Alphabet Soup**-metoden og **relaterede søgninger**. Helt grundlæggende bruger du Google søgninger til at finde ud af, hvad folk søger på. Derefter kigger du på søgeresultaterne for de enkelte søgninger og får et overblik over konkurrencen. 

{% include video provider="youtube" id="9ztpxj791yE" %}

## Content mix

Når du skriver dine blog posts, så foreslår Income School en blanding mellem følgende tre typer indlæg. Og selv de korte _response posts_ er altså relativt lange. Jeg skal altså i gang med at kigge på alle mine indlæg for at se, hvilken kategori de falder i.

| Type | Ord | Tidsforbrug | Beskrivelse |
|-|-|-|-|
| Response posts | 1350 ord lang | 2 timer | Korte - svarer et specifikt spørgsmål med lav konkurrence på søgeordene. Bringer ikke så meget trafik, men hjælper domænet.
| Stable posts | 2200 ord lang | 4 timer | Lidt mere involveret. Måske en liste, hvordan gør du dette? Eller måske lidt mere diskuterende svar-post |
| Pillar posts | 3500 ord lang | 8 timer | Her skal du sørge for, at lave de bedst mulige posts, som folk vil følge |

At skabe så meget content kræver formentlig, at du sætter tid af hver eneste dag. Og det kræver  også, at du bliver relativt effektiv til at skrive dine indlæg. 

Heldigvis giver Income School et svar på, hvordan du kan skrive en _response post_ på omkring en time. Jeg vil sige at selv for response posts, skal man lige øve sig lidt. 1350-1500 ord er faktisk en del.

{% include video provider="youtube" id="9LznT2phLpI" %}

I videoen opstiller Income School følgende gode råd:

- Keep a "hit list" of articles to write
- Research to find your information (present yourself as a friend)
- First sentence (meta description) and answer paragraph (bolded three to four sentences)
- Write 3-5  subheadings as a structure 
- Fill- in content explaining the subheadings

Ud over et godt indhold og ranking på Google, så kan man også få flere page views ved at tænke over den måde, man bruger links på. 

{% include video provider="youtube" id="o_F8d3rr-S8" %}

{% include video provider="youtube" id="5ZFgCgPexww" %}

## Søgeoptimering

{% include video provider="youtube" id="hZ6hTmB3VO0" %}

## Lav en plan over indholdet

{% include video provider="youtube" id="Js1uRntrbj4" %}

## Kan jeg tjene penge på at blogge?

Jeg tror godt, jeg kan komme til at tjene lidt passiv indkomst på at blogge. Men jeg har spildt mit første år mere eller mindre, fordi jeg ikke havde fået besøgende nok.

Hvis du vil lære lidt mere om det, så blev jeg ret inspireret af [Income Schools 10 trin til at skrive en blog](https://incomeschool.com/start/), folk rent faktisk kommer og besøger. Income School forsøger at sælge deres egne kurser også, men der er masser at lære bare med deres gratis content.

{% include disclaimer.md %}
