---
title: "Hvordan udregnes opsparingsraten med Spiir?"
permalink: /opsparingsrate-spiir/
category:
  - Privatøkonomi
tags:
  - opsparingsrate
  - opsparing
excerpt: "Men hvordan kan jeg bruge Spiir til at udregne min opsparingsrate for hver måned?"
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=5
---

Hver måned så registrerer jeg min opsparingsrate. Jeg har registreret alle mine indtægter og udgifter i [Spiir](http://www.spiir.dk), som er gratis og integrerer med de fleste danske banker. Registreringen er næsten fuldautomatisk - og Spiir er ret god til at gætte hvilke kategorier de enkelte posteringer skal være i. Jeg synes Spiir er genial til at få et overblik over ens budget.

Jeg registrerer min opsparingsrate, fordi den har stor betydning for tidspunktet for finansiel uafhængighed.

{% include figure image_path="https://www.mrmoneymustache.com/wp-content/uploads/2012/01/years_to_retirement-900x367.png" caption="Billede fra Mr. Money Mustache" %}

At tjene mere og forbruge mindre er de to første og vigtige punkter i rigdomsformlen. Det skaber bl.a. overskud til at kunne investere (klogere).

## Opsparingsraten med Spiir?

Men hvordan kan jeg bruge Spiir til at udregne min opsparingsrate for hver måned?

Først har jeg lavet et regneark, hvor jeg kan taste mine værdier ind. Jeg har lavet regnearket i Google Sheets.

{% include figure image_path="/assets/images/spiir-opsparingsrate.png" caption="Fra Spiirs dashboard" %}

Indtægterne er ret lette at aflæse i Spiir. Dem indtaster jeg så bare i den rigtige kolonne i mit regneark.

For at få udgifterne ind i regnearket er der lige et enkelt mellemtrin, der er nødvendigt. På udgiftssiden skelner Spiir mellem regninger og forbrug. Regningerne er de faste udgifter, mens forbruget er de mere variable udgifter fra måned til måned.

De to tal indtaster jeg også i regnearket.

**Men** af en eller anden uforklaring grund, så indregner Spiir _investeringer_ i forbrugskategorien og _opsparing_ i regningskategorien. For at få min opsparingsrate så skal de værdier naturligvis ikke medregnes i udgiftskategorier, så dem bliver jeg også nødt til at aflæse og indskrive i regnearket.

Jeg finder tallene ved at klikke på kategorien for investeringer og opsparing under den enkelte måned i Spiir.

Hvis jeg tager et eksempel som kunne illustrere min økonomi og min families fælles økonomi, så bliver værdierne altså:

| Kategori           | Beløb  |
|--------------------|--------|
| **Indtægt**        | 40.000 |
| _Forbrug+_         | 20.000 |
| _Investeringer_    | 10.000 |
| **Rent forbrug**   | 10.000 |
| _Regninger+_       | 15.000 |
| _Opsparing_        |  5.000 |
| **Rene regninger** | 10.000 |
| **Udgifter i alt** | 20.000 |

Opsparingsraten for måneden er altså:

    Opsparingsrate = Udgifter / Indtægter * 100%

    Opsparingsrate = 20.000 / 40.000 * 100% = 50%

Jeg synes Spiir med fordel kunne tage opsparing og investering i en anden kategori end forbrug og regninger, for at gøre overblikket lettere. Og det burde være relativt enkelt at tilføje en funktion, der udregner opsparingsraten i Spiir. Så ville man på samme måde som med sine budgetmål kunne opstille et månedligt opsparingsratemål, som App’en kunne hjælpe med at holde styr på.

## Min opsparingsrate over tid

Jeg er først i 2019 for alvor begyndt at tænke over min families opsparingsrate, og i øjeblikket ser den sådan her ud. Jeg synes det er rimelig spændende at følge den hver måned.

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=1351454595&amp;format=image"></iframe>

Min indtægt har været nogenlunde stabil i hele perioden, men jeg er blevet meget mere opmærksom på (at spare på) mine udgifter.

Samtidig kan jeg fra regnearket få et overblik over, hvad der går til forbrug, regninger, investering og opsparing:

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQKZZbdj1cM5A4yCXjtjhxowXHoMhioXI-OR-mEPmmGgqQhcSr250VUM8SGVvRkWZziWUYleizmqAC2/pubchart?oid=1102868236&amp;format=image"></iframe>

Jeg har også lige installeret Spenderlog for at give et overblik over mit daglige forbrug i fx Bilka, Føtex og Coops butikker. Det bliver ret interessant at se, hvordan det forbrug har udviklet sig.

{% include disclaimer.md %}
