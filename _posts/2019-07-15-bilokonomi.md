---
title: "Biløkonomi - hvordan finder man ud af, hvornår bilen skal skiftes?"
permalink: /bilokonomi/
category:
  - Privatøkonomi
tags:
  - biløkonomi
excerpt: "Vores bil har efterhånden gjort det godt, men hvordan finder man ud af, hvornår det er er tid til at skifte?"
last_modified_at: 2019-07-15T20:22:02+02:00
feature_row_autobutler:
  - image_path: "https://www.partner-ads.com/dk/visbanner.php?partnerid=28187&bannerid=49818"
    alt: "Autobutler.dk"
    title: "Autobutler.dk"
    excerpt: "Autobutler.dk udbyder service, hvor bilejere kan få 3 tilbud fra udvalgte værksteder. Autobutler.dk fokuserer på at det skal være nemt, trygt og til en gennemskuelig pris at få sin bil lavet."
    url: "https://www.partner-ads.com/dk/klikbanner.php?partnerid=28187&bannerid=49818"
    btn_label: "Læs mere"
    btn_class: "btn--info"
    rel: sponsored nofollow noopener
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
---

Kilometertæller ved overtagelse: 80.000
Kilometertæller pr. medio juli 2019: 194.000

## Bilens historik

Bilen er en Citroen Berlingo 1.6 16V. Den er første gang indregistreret 3. november 2006. Vi købte bilen kontant den 30. marts 2012 for 73.000 kroner. Der viste kilometertælleren 80.000. I dag har vi kørt 194.000 kilometer.

## Biløkonomi

Vi købte altså bilen til 73.000 kroner, og vi har haft den siden 30/3/2012. Pr. dags dato har vi altså haft bilen i 87 måneder.

| Udgiftskategori                  | Udgift | Pr. måned |
|----------------------------------|--------|-----------|
| Bilens købspris                  | 73.000 | 839       |

Prisen pr. måned for bilen falder naturligvis for hver måned vi beholder bilen fremover.

For at se, hvad vi bruger på bilen, så gik jeg på jagt i [Spiir](http://www.spirr.dk/), hvor jeg har alle mine udgifter kategoriseret siden 1. januar 2016 (Spiir har gjort det meste for mig).

Her kunne jeg hurtigt finde ud af, at jeg siden januar 2016 har haft følgende udgifter pr. opgørelse i dag medio juli 2019:

| Udgiftskategori                  | Udgift | Pr. måned |
|----------------------------------|--------|-----------|
| Værkstedsregninger og -hjulskift | 32.845 | 782       |
| Forsikring                       | 12.719 | 303       |
| Ejerafgift og grøn afgift        | 12.838 | 306       |
| Ialt                             | 58.402 | 1.391     |

Selve brug af bilen har vi brugt følgende på i perioden.

| Udgiftskategori                  | Udgift | Pr. måned |
|----------------------------------|--------|-----------|
| Brændstof                        | 51.606 | 1.228     |
| Parkering                        | 4.337  | 103       |
| Brobizz                          | 9.255  | 220       |
| I alt                            | 65.198 | 1.553     |

Når vi lægger alle biludgifterne sammen, så giver det i alt:

| Udgiftskategori                   | Udgift  | Pr. måned |
|-----------------------------------|---------|-----------|
| Alle udgifter samlet              | 123.600 | 2.943     |
| Købsprisen pr. måned (siden 2012) | 73.000  | 839       |
| I alt                             | 195.600 | 3.782     |

Samlet set anslår jeg, at jeg har kørt 1.310 km om måneden i 42 måneder (siden 1. januar 2016 hvor jeg har en opgørelse over udgifter fra). Det giver i alt 55.034 km. Hvis jeg tager alle udgifter med inklusive købsprisen, så har jeg haft udgifter siden 1. januar 2016 på 158.844 kroner. Det giver en samlet **kilometerpris på 2,89 kroner**. _(I virkeligheden er kilometerprisen nok lidt højere, for jeg tror ikke, at jeg tror jeg kørte flere kilometer i bilen årligt før 2016, end jeg har gjort siden.)_ Den kilometerpris inkluderer så også alt, der har med bilen at gøre (inkl. parkering og Brobizz).

Hvis vi kun kigger på udgifterne til at have bilen (inkl. indkøbspris) - og ikke driftsomkostningerne (som benzin, parkering, broafgift), så bliver **kilometerprisen excl. brændstof 1,70 kroner** (uden indkøbsprisen på bilen er den 1,06 kroner). Lige nu ender jeg på en **brændstoføkonomi på omkring 1-1,3 kroner pr. kilometer**. Så næste gang, der er en der gerne vil med ud at køre og vil betale for det, så ved jeg altså, hvad jeg skal tage for det.

## Benzinøkonomi

Vi har den seneste tid regnet lidt på, hvad benzinøkonomien i bilen er. Og den er helt som vi forventede mellem 10-11 km/l. Det er forventeligt, men ikke tilfredsstillende.

<iframe width="600" height="371" seamless frameborder="0" scrolling="no" src="https://docs.google.com/spreadsheets/d/e/2PACX-1vQcPiPHuya32XoyHcIXTxbiR_GpnSCwpHAl14gXreS31Zf5IBCxRhhirijORT9RvZRymniTJDJdG8Fo/pubchart?oid=278777110&amp;format=image"></iframe>

Vi har siden vi fik bilen i gennemsnit kørt 1.310 kilometer om måneden eller 15.724 kilometer om året.

Hvis vi i stedet havde en bil, der kunne køre 14 km / l om året, så ville vi spare omkring 20% på brændstof om året, hvilket er 3.300 kroner årligt.

## Alternative muligheder

Vi sidder i øjeblikket og kigger lidt på en ny bil, fordi vi vurderer, at den nok ikke bliver billigere i værkstedsregninger fremover - og benzinøkonomien er jo ikke imponerende.

Jeg overvejer også, at [udlejning via GoMore](/go/gomore/){: rel='sponsored nofollow noopener' } kan være en måde at finansiere en ny bil på - eller måske bruge GoMore til at leje bil på, når det bliver nødvendigt. Jeg er dog ikke sikker på, at vi som famiile vil undvære vores egen bil i hverdagen.

Men hvornår ved man egentlig om man skal skifte bil?

[Opret dig på GoMore](/go/gomore/){: .btn .btn--large .btn--info rel='sponsored nofollow noopener' }

{% include feature_row id="feature_row_autobutler" type="left" %}

{% include disclaimer.md %}
