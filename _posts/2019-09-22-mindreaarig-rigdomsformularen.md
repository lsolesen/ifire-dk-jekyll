---
title: "Min nevø, investeringer og rigdomsformlen"
permalink: /nevo-rigdomsformel/
category:
  - Tjen penge
tags:
  - rigdomsformlen
excerpt: "Hvad kan man tænke på som ung - hvis man gerne vil have lidt styr på sin økonomi?"
toc: true
header:
  teaser: https://images.unsplash.com/photo-1466692476868-aef1dfb1e735?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
---

I min familie har vi haft en aftale om et beløb, vi giver i julegaver og fødselsdagsgaver. Men jeg synes ikke altid - særligt da børnene var små - at der var grund til at købe mere legetøj, hvor børnene alligevel synes at indkpakningspapiret var det sjoveste. Derfor købte jeg ofte mindre (dyre) ting til mine nevøer og satte pengene til side. Så kunne jeg bruge pengene, hvis jeg fik en rigtig god ide til en større gave, når de blev større.

Nu er de så blevet større, og jeg synes selv, at det er en rigtig god ide, at de kunne få få et værdipengedepot, hvor de kunne få en introduktion til investeringer og aktiemarkedet. Jeg tror, at det kan være en god ide at få et mere bevidstgjort forbrug, hvis man får en interesse for _finansiel uafhængighed_ og _renters rente_.

## Depot for mindreårige på Nordnet

Jeg valgte at oprette et depot for mindreårige på Nordnet, fordi min nevø i høj grad selv ville kunne bestemme sig for, hvad han skulle bruge pengene på. Da jeg gav ham gaven forsøgte jeg at fortælle ham nogle enkelte generelle ting om forskellen på at købe enkeltaktier eller købe et bredt indeks. Jeg startede med at sætte 1.250 kroner ind på depotet.

## Omkostningerne ved at handle

På Nordnet er kurtagen 0,1%, men mindst 29 kroner. Mindstebeløbet for kurtagen betyder ret meget, når investeringsbeløbet ikke er så højt.

Nordnet burde virkelig fjerne mindstegebyret for kurtagen. Det ville gøre det meget mere attraktivt at starte investeringer selv med små beløb.
{: .notice .notice--success }

Jeg viste min nevø denne lille grafik, der viser meget tydeligt, hvad investeringsbeløbet betyder i forhold til kurtagen, hvis han selv vælger at handle på platformen.

<iframe width="508.5" height="314.42341500000003" seamless frameborder="0" scrolling="no" src="https://docs.google.com/spreadsheets/d/e/2PACX-1vSqNxW6PB8BToTIoezW2a0z9zGm7qdMdFjxgr_fb5v_EExpObo_urCUCOqnEtQcegAJkMe96x8SSTDa/pubchart?oid=108961363&amp;format=image"></iframe>

De procentvise omkostninger til kurtage falder naturligvis, hvis han vælger at holde investeringerne i længere tid, da kurtagen jo kun betales ved køb og salg.

### Omkostninger på månedsopsparingen

På Nordnet kan han også bruge [deres månedsopsparing]({% link _posts/2019-04-05-nordnet-maanedsopsparing-problemer.md %}), som naturligvis er kurtagefri, men hvor han skal vælge mellem investeringsfonde med forskellige årlige omkostninger i procent (ÅOP). Jeg har foreslået ham at kigge på følgende _passive_ fonde. Da han har sit eget depot, og det er en gave fra mig, så bliver han beskattet på sit eget frikort. Derfor betyder det ikke så meget, om det er en dansk fond, der beskattes som aktieindkomst, eller en udenlandsk ETF, der beskattes som kapitalindkomst.

| Ticker     | Værdipapir                                                                                                                           | ÅOP   | Morningstar rating                       | Bæredygtighed                            |
|---------------------------------------------------------------------------------------------------------------------------------------------------|-------|------------------------------------------|------------------------------------------|
| SPIGLAMRIK | [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J)                | 0,59% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; |
| SPIDJWKL   | [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG)                            | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; |
| EUNL       | [BlackRock iShares Core MSCI World UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000MEHZ) | 0,20% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; |
| SXR8       | [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21)    | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; |

## Renters rente fastholder motivationen

Hvorfor skal min nevø lægge lidt til side?

{% include video id="CJP8eCAihDY" provider="youtube" %}

Jeg håber, at min nevø bliver inspireret af _renters rente_-effekten, som han selv kan lege med i følgende beregner. Renters rente skulle gerne være med til at fastholde motivationen for at investere.

{% include compound-interest-calculator.html %}

## Hvordan startede min nevø så?

Jeg havde en formodning om, at min nevø ville synes, at det var spændende at prøve at investere. Men jeg blev stadig overrasket over, hvilke tanker han gjorde sig. Det første værdipapir han rigtig gerne ville købe var norske [NEL](https://nelhydrogen.com/). Det ville han gerne, fordi han tænker, at det er en branche med fremtid, som han gerne vil støtte. Det synes jeg er ret vildt for en 12-årig.

Desuden køber han en bred passiv indeksfond på månedsopsparingen. Det er så begyndelsen på min nevøs investeringskarriere.

Jeg håber, at han får en god oplevelse af at skulle vælge mellem forbrug og investering.
