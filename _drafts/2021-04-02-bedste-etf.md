---
title: "Den Bedste og Billigste ETF 2021"
category:
  - Investering
tags:
  - investering
  - nordnet
  - månedsopsparing
  - åop
excerpt: "Når man køber investeringsfonde på Nordnets månedsopsparing, så handler man ofte. Hvordan påvirker det de årlige omkostninger?"
last_modified_at: 2019-05-06T20:22:02+02:00
---
# Den Bedste og Billigste ETF 2021

27/03/2021Af[admin](http://enkroneadgangen.dk/author/admin/ "Vis alle indlæg af admin")

Danske privatinvestorer der tænker i passive index har i lang tid kunne spejde**misundeligt**over Atlanten mod produkter hos Vanguard såsom deres**Total Stock Market Index**($VTI) med kun**0,03%**i årlige omkostninger.

Det har for mange kun været et drømmescenarie at nærme sig den slags omkostninger.

Op til nu har den akkumulerende “**Core MSCI World UCITS ETF**” fra iShares med tickeren**EUNL**været en stor klassiker i mange porteføjler (min egen inklusiv). For kun 0,2% i årlige omkostninger har vi fået lov til at blive eksponeret bredt mod ca. 85% af verden (målt på marketcap).

Med 2021 udgaven af SKATs positivliste samt lidt heldige aftaler omkring beskatning mellem USA og Luxemborg, så har vi faktisk fået hele 2 nye alternativer på banen, som tidligere ellers ikke har været interessante.

En af de store årsager til at have valgt EUNL, udover dens omkostninger, har været at den er baseret i Irland. Irland, ligesom Danmark, har en**dobbeltbeskatningsaftale**med USA. Luxemborg havde**ikke**denne aftale før i tiden, men det er faktisk kommet på plads nu. Hvis man gerne vil kigge nærmere denne slags for andre lande så kan jeg anbefale at læse[PwCs oversigt](https://taxsummaries.pwc.com/united-states/corporate/withholding-taxes)og man kan også[læse det hos SKAT](https://skat.dk/skat.aspx?oid=2060729)selv.

Det vil altså sige at den fordel som Irland havde som kildeland i forhold til Luxemborg nu er væk.

Det åbner for to meget spændende ETFer efter min mening. Nemlig**LCUW**([Lyxor Core MSCI World (DR) UCITS ETF](https://www.morningstar.co.uk/uk/etf/snapshot/snapshot.aspx?id=0P0001CXZO)) og**PRAW**([AMUNDI PRIME GLOBAL – UCITS ETF DR](https://www.morningstar.co.uk/uk/etf/snapshot/snapshot.aspx?id=0P0001J5R9)). Begge er i EUR og har betydeligt lavere omkostninger end EUNL.

For LCUW gælder det nemlig at de årlige omkostninger kun er**0,12%**(mod EUNLs 0,20%) og for PRAW ligner det at vi endelig har fået den hellige gral da den kun har fantastiske**0,05%**i årlige omkostninger.

Det ser dog i skrivende stund ikke ud til at PRAW er tilgængelig for handel og jeg har kunnet google mig lidt frem til at deres KIID (key investor information document) ikke findes på dansk og at det er det, som blokerer. Vi kan dog håbe på den kommer meget snart.

LCUW er dog tilgængelig og jeg kan**ikke se hvorfor man skulle vælge EUNL over LCUW**fremover, da LCUW har lavere omkostninger og følger samme benchmark.

En note til PRAW er dog den ikke forsøger at følge MSCI ACWI, men derimod Solactive GBS Developed Markets Large & Mid Cap index. Dette er dog meget sammenligneligt med MSCI ACWI. I skrivende stund klarer den sig faktisk 0,03% bedre end EUNL.

Så ved at kombinere**LCUW og IS3N**(verdensindex + emergingmarkets) i en[88/12 kombination som beskrevet her](http://enkroneadgangen.dk/hvordan-investerer-man-i-aktier-som-nybegynder-simpel-portefoelje-for-den-nye-investor/)– så ender man på en årlig omkostning på**0.127%**i stedet for 0.197% i forhold til brug af EUNL.

Hvis man endda går så langt at kunne bruge PRAW og er OK med en syntetisk ETF for emerging markets så vil man kunne komme helt ned på 0.0608% i årlige omkostninger (**88% PRAW + 12% E127**). E127 er Lyxor MSCI Emerging Markets (LUX) UCITS ETF, der dog som nævnt, er syntetisk. Den har 0,14% i årlig omkostning vs. 0.18% hos klassikeren IS3N (iShares Core MSCI EM IMI UCITS ETF).

Håber det er noget I kan bruge derude til at sammensætte jeres porteføjle.**Jeg vil derfor fremover anbefale 88% LCUW og 12% IS3N i stedet for, som tidligere foretrukket, 88% EUNL og 12% IS3N.**