---
title: &title "Budget for begyndere"
#seo_title: "Aktiesparekonto 2021 • Hvordan får jeg en gratis konto »"
permalink: /budget-for-begyndere/
#description: "En aktiesparekonto er en let måde at investere på. Komplet guide til beskatning og hvor du kan få en GRATIS aktiesparekonto."
#excerpt: "En aktiesparekonto er en investeringskonto, der gør det lettere for dig at komme i gang med at investere i aktier. Her er alt du skal vide om at investere på en aktiesparekonto."
category:
  - Privatøkonomi
tags:
  - budget
header:
  overlay_image: https://images.unsplash.com/photo-1511376868136-742c0de8c9a8?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1950&q=80
  teaser: https://images.unsplash.com/photo-1511376868136-742c0de8c9a8?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: *title
last_modified_at: 2021-07-03T20:22:02+02:00
---

- budget studerende
- flytte hjemmefra budget


Et budget kan hjælpe med at [spare mange penge hver dag]({% link _posts/2019-03-01-spar-penge.md %})

Jeg har skrevet en [guide til [hvordan laver man et budget]({% link _posts/2021-07-10-budget-for-begyndere.md %}), som det kan betale sig at læse først.

***

 
Eksempel på budget for studerende: Mit budget under SU
Frederik Askov StormFrederik Askov Storm16. februar 2021
Som studerende kan det rigtig tit være svært at få pengene til at rende rundt. Tit og ofte, så er man enten afhængig af et studiejob eller SU-lån. Jeg er selv i gang med en videregående uddannelse, så derfor kender jeg selv til situationen. Det er efterhånden mit 5. år på SU, så jeg har efterhånden vænnet mig til det.


Dog var det værre i starten, hvor jeg lige var flyttet ud, hvor man lige skulle vænne sig til at holde styr på sin økonomi. Her tror jeg mange har prøvet, at kontoen har været lidt tom sidst på måneden (mig selv inkl.).

Jeg fandt dog hurtigt ud af, at hvis jeg ville leve på den måde, som jeg gjorde, så var jeg nødt til at finde mig et studiejob, så jeg havde lidt flere penge mellem hænderne.

Da der er rigtig mange, der har svært ved at få tingene til at hænge sammen, så vil jeg gerne vise mit budget frem fra, da jeg gik på gymnasiet. Det kan bruges som inspiration, og et fingerpeg efter, om du er godt på vej.


 
Skal du til at flytte hjemmefra, så har jeg også lavet et flytte hjemmefra budget. Det kan du se ved at klikke på linket her.

Indholdsfortegnelse

1 Mit budget
2 Budgetskabelon i Excel
3 Studiejob
4 Husleje?
5 Fritid
6 Hvor er din opsparing?
7 Madbudget som studerende
8 Mangler der ikke nogle udgifter?
9 Hvordan ser mit budget ud anno 2020?
10 Spørgsmål?
Mit budget
Jamen, lad os da komme direkte til sagerne.


Længerede nede kommer der en mere uddybbende forklaring til flere af posterne.

Budgetskabelon i Excel
Hvis det har interesse, så har jeg lavet et budget, som du kan downloade. For at modtage linket til download, skal du tilmelde dig nyhedsbrevet herunder – så sender jeg det direkte til dig.

Budget for studerende
Tilmeld dig nyhedsbrevet og modtag budgetskabelonen direkte i din indbakke.

Email
Ja tak
Studiejob
Som man kan se på budgettet, så var jeg pænt i overskud hver måned. Jeg fandt relativt hurtigt et studiejob i den nærmeste dagligvarerbutik, hvor jeg tog en del vagter.

Det gav mig muligheden for at have lidt mere hver måned, så jeg nødvendigvis skulle nøjes alle steder.

Det kan godt være svært at vurdere, om man kan håndtere et studiejob ved siden af sin uddannelse, inden man går i gang. Derfor kan det være satset at budgettere efter et job ved siden af, hvis man ikke er sikker på, at man kan overskue det.

Det handler dog ofte om at prioritere. Hvis du skipper en lørdag aften i byen for at arbejde søndag morgen, så er det win-win. Du bruger ikke penge i byen, mens du tjener penge næste dag. Det tror jeg rigtig mange glemmer, og jeg tror, at det i mange tilfælde sagtens kan lade sig gøre. Det kræver bare, at man vil det nok.

Husleje?
Som du nok kan se på budgettet, så ville det ikke være i plus, hvis jeg ikke havde det studiejob.

Der var dog muligheder for at skrælle noget af udgifterne dengang. Jeg prioriterede at have min egen lejlighed (gør jeg stadig), hvilket betød, at den post selvfølgelig var væsentlig dyrere. Selvom det ikke var nogen overdådig lejlighed, så gav det i mit hoved ingen mening at flytte hjemmefra, hvis man alligevel skulle dele det med nogen andre.

Jeg kunne nemt have fundet en lejlighed sammen med en kammerat. Alternativt kunne jeg også have fundet en mindre og billigere 1-værelses, der var mindre, end den 2-værelses jeg nu engang boede i.

Set tilbage, så var det reelt set heller ikke nødvendigt at flytte ud. Jeg studerede på et lokalt gymnasium, men da muligheden for at blive udeboende som 18-årig, så tog jeg den. Min mor boede på daværende tidspunkt langt nok væk fra gymnasiet til, at jeg kvalificerede mig til udeboende SU.

Samtidig skal det nævnes, at huslejen er med alt inklusiv. Jeg husker ikke, om TV & Internet var en del af lejen, så derfor har jeg tilføjet en ekstra post, så jeg er sikker på, at budgettet er til den gode side. Huslejen er desuden sat til den gode side mht. el, vand og varme, så jeg var sikker på, at budgettet holdt.

Fritid
Fodbold, fitness, Spotify og TV & Internet var i princippet ting, der kunne skæres væk. Specielt TV var en ting, som stort set kun blev brugt, når der blev sendt fodbold i fjernsynet. Her kunne man have fundet andre løsninger som streaming-tjenester eller at tage over til kammerater/familie.

Fitness var en prioritet, og da abonnementet ikke var dyrere end 150 kroner om måneden, så var det ikke noget, jeg ville undvære.

Det samme gælder fodbolden, som jeg har gået til, siden jeg var 6 år gammel. Det var også en ting, der selvfølgelig ikke skulle ændres på.

Jeg har altid lyttet en del til musik, og YouTube har aldrig helt været en god løsning til dette. Derfor var Spotify et must-have og til 50 kroner om måneden, så var det okay med mig.


 
Hvor er din opsparing?
Som jeg har nævnt i et af mine andre indlæg omkring, hvordan jeg lærte at spare op, så kom det først senere, at jeg begyndte at tænke på opsparing. Det kan du læse mere om i indlægget herover.

På trods af et fint budget, så formåede jeg som reelt altid at gå i 0, når måneden var slut. Det kræver åbenbart lidt træning at lade være med, men det fandt jeg ud af lidt senere i mit liv.

Min opsparing er herefter blevet brugt til investering. Har det din interesse, så kan du læse mere om, hvordan du kommer i gang med at investere her.

Madbudget som studerende
Jeg har fået flere spørgsmål omkring mit madbudget. Der er flere, der synes, at det er højt sat, og jeg vil derfor gerne uddybe lidt mere. Jeg synes dog, at jeg godt kunne spare mere, hvis det var det, ville. Det er desuden noget, som jeg vil skrive en længere artikel om på et tidspunkt.

Generelt set, så sørger jeg for altid at kigge efter tilbud og planlægge efter dette. Jeg har aldrig været ret god til at lægge madplanen, så det er ikke et koncept, jeg benytter mig af.

Derudover så er det selvfølgelig en fordel at kigge efter discount-mærkerne og ligeledes varer, der er nedsatte pga. kort holdbarhed.

Typisk så består morgenmad og middagsmad af rugbrød/boller/sandwich med pålæg, gulerødder, æbler, bananer m.m. Det er dog ikke noget, der er forfærdeligt dyrt at købe ind. Jeg spiser dog kød hver dag, så her kunne der nemt spares.

Et andet tip er at købe stort ind. Jeg holder øje med Bilkas tilbudsaviser efter deres store pakker med kylling på frost. Jeg spiser en del kylling, så her er der masser af penge at hente. Typisk skal du give 60-70 kr/kg under normale omstændigheder, og her kan du godt komme ned omkring 30 kr/kg. Stor forskel!

Mangler der ikke nogle udgifter?
Det er korrekt, at det selvfølgelig ikke er alle udgiver, der er til stede i dette budget. Der er ting som gaver, gå-i-byen-penge, tøj og mange andre ting. Budgettet er baseret på det, som der skal til for at overleve, og det er der sat af til + lidt andre ting.

Derfor vil nogen opleve, at budgettet ikke er fuldstændigt, da man selvfølgelig som studerende også bruger penge på en masse andre ting. Her kan blandt andet nævnes bøger og øl som en større post…


 
Hvordan ser mit budget ud anno 2020?
Anno 2020 er jeg stadig studerende. Dog nu på videregående uddannelse, hvor jeg også modtager SU. Jeg er færdig i december 2020, hvilket jeg ser rigtig meget frem til, da jeg gerne vil ud og arbejde igen.

Budgettet er egentlig ikke ret meget anderledes end tidligere. Den primære forskel er, at jeg nu har en bil holdende. Det er selvfølgelig en væsentlig udgift, som ikke nødvendigvis er normalt for studerende. Det er dog en luksus, jeg vælger at tage mig, da jeg oftest skal rundt til fodboldkampe, familie, venner og meget andet.

Derfor er jeg selvfølgelig også nødt til at arbejde noget mere. Det kom også naturligt, da jeg lige pludselig fandt ud af, at det var sjovt at investere. Så derfor knokler jeg gerne lidt ekstra, så jeg kan smide lidt ekstra over hver måned.

Kunne du tænke dig mine 5 bedste sparetips? Tilmeld dig mit nyhedsbrev og få dem direkte i din indbakke.

Spørgsmål?
Har du spørgsmål til budget eller andet, så skal du være velkommen til at smide en kommentar herunder. Det skal dog nævnes, at det ikke er sikkert, at alle tal i budgettet er 100 % korrekte, da der er visse ting, som jeg ikke har skrevet ned. Dem bliver jeg desværre nødt til at estimere, så godt som jeg nu kan, så der kan være småfejl.


***



Hver dag bruger de fleste ret mange penge på mad. Du kan bruge [madplaner til at få styr på madbudgettet]({% link _posts/2021-04-01-madbudget-luksusfaelden.md %}), så kan du få endnu flere penge til rådighed.

## Skabeloner til budget

Jeg har lavet række budgetskabeloner, som du kan tage udgangspunkt i. Du kan finde et gratis budgetskema som studerende, flytte hjemmefra, på SU, familie, baby eller hus budget.
