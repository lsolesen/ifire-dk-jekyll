---
title: "Aldersopsparing"
category:
  - Investering
tags:
  - investering
  - nordnet
  - månedsopsparing
  - åop
excerpt: "Når man køber investeringsfonde på Nordnets månedsopsparing, så handler man ofte. Hvordan påvirker det de årlige omkostninger?"
last_modified_at: 2019-05-06T20:22:02+02:00
---

https://skat.dk/SKAT.aspx?oid=2234743

***

https://formuepleje.dk/vores-raadgivning/pension/aldersopsparing/

ALDERSOPSPARING
Aldersopsparingen er en af de mest attraktive opsparingsmuligheder, men er desværre overset af mange pensionsopsparere. For de fleste er det af høj betydning, at have overblik over sin pensionsopsparing og de muligheder, der er. Derfor er der god grund til at kigge på aldersopsparingen og dens fordele.

Mangel på interesse for aldersopsparing kan skyldes, at udbyderne i finanssektoren har en interessekonflikt med deres kunder, fordi aldersopsparing - set med udbyderens øjne - er mindre attraktivt. Men tilbageholdenhed i forbindelse med aldersopsparing opstår også på grund af misforståelser hos investorerne omkring de skattemæssige forhold. Faktum er, at aldersopsparingen er mere attraktiv end den gamle kapitalpension. Men hvad er aldersopsparing?

Alle bør have en aldersopsparing

Hvis ikke du allerede har en aldersopsparing, er der masser af gode grunde til, at du bør oprette en hurtigst muligt. En af fordelene er nemlig, at du med en aldersopsparing har mulighed for at placere nogle penge et sted, hvor beskatningen kun er på 15,3%. Det fortæller senior formuerådgiver Torben Egtved meget mere om i denne korte video.

Hvad er en aldersopsparing
Aldersopsparing er en pensionsopsparing, hvor der ikke er fradrag for indskud og dermed heller ikke beskatning ved udbetaling. Opsparingen udbetales typisk på én gang, men kan også udbetales i mindre portioner ad gangen, som kan udskydes i helt op til 20 år fra pensionsalderen. Ved investering af alderspensionen er den største fordel, at afkast beskattes meget lempeligt med kun 15,3 procent efter lagerprincippet. Derudover modregnes udbetaling af aldersopsparing ikke i offentlige ydelser. 

 {% include video provider="youtube" id="PtsIHRWqZH8" %}

Fordele og ulemper ved aldersopsparing 
Ligesom kapitalpensionen, ratepensionen og livrenten har aldersopsparingen en række fordele og ulemper, som man skal holde sig for øje, når man planlægger sin pension.

Fordele:
Lavere beskatning af afkast, idet PAL-skatten er 15,3 procent. Ved alternativ opsparing i frie midler beskattes afkastet med mindst 25,5 procent ved samlet negativ kapitalindkomst og maksimalt 42 procent ved samlet positiv kapitalindkomst.

Ved aktieindkomst er skatten også 27/42 procent
Fleksibel udbetaling - sum, rater, deludbetalinger eller udskydelse i 20 år efter pensionsudbetalingsalder
Udskydes aldersopsparingen i 20 år efter pensionsudbetalingsalderen, kan den udbetales i rater i op til 10 år. Aldersopsparingen kan når som helst udbetales helt eller delvist
I modsætning til ratepension og livrenter er der ingen modregning i pensionstillæg
Man kan selv sammensætte sine investeringer via depot i sin bank
Begunstigelsesmuligheder ved arv uden om boet
Kreditorbeskyttelse
Indbetaling frem til 20 år efter, at du har opnået din pensionsudbetalingsalder

Ulemper:
Indbetalinger er ikke fradragsberettiget
Kan ikke omlægges til en ratepension eller livrente
Modregnes i efterløn

 

Opsparing og fradrag
Pensionsindskud har historisk været forbundet med fradragsmuligheder - primært med fokus på muligheden for nedbringelse af topskatten. Derfor står ratepensioner og livrenter i dag for en stor en del af pensionsindskuddene af såvel indskuds- som fradragsmæssige årsager.

Aldersopsparingen, som har afløst kapitalpensionen, står i skyggen af de øvrige pensionsordninger, hvilket virker paradoksalt, da ordningen indeholder en lang række fordele. Omlægningen fra kapitalpension til aldersopsparing kom efter en sløv start kommet op i gear, og muligheden for omlægningen med skatterabatten på 2,7 procent var mulig indtil udgangen af 2015. Den rabat burde alle med en gammel kapitalpension, hvor der står mere end cirka 100.000 kroner, have udnyttet. Trods konverteringen af kapitalpensioner til aldersopsparinger er indbetalingerne på aldersopsparingerne dog begrænset.

Ikke fradrag ved aldersopsparing
En af årsagerne til den manglende interesse for aldersopsparingen er, at indskud på en alderspension ikke er fradragsberettiget, hvorimod der så ikke skal betales skat af alderspensionen, når udbetalingen påbegyndes. I 2018 blev der indført nye pensionsregler, som betyder, at hvis man har mere end fem år til folkepensionsalderen, må der maksimalt indskydes 5.400 kroner årligt (2021) på alderspensionen. Har man mindre end fem år til folkepensionsalderen, må man indsætte 52.400 kroner (2021) på pensionen årligt. Har man startet udbetaling af løbende pensioner efter 01.04.2018 er indskud begrænset til 5.400 (2021).

Det har skabt en del forvirring omkring fordelagtigheden af aldersopsparingen, når man ikke længere har fradragsmuligheden. Faktum er, at aldersopsparingen i skattemæssig henseende er en bedre ordning end kapitalpensionen, hvor fradragsværdien var cirka 37 procent, og beskatningen ved udbetaling var 40 procent. Denne ugunst på 3 procent findes ikke ved aldersopsparingen.

Ingen rentegevinst
En anden udbredt misforståelse har været fordelagtigheden ved at have større investeringsbeløb på de fradragsberettigede ordninger. Der opnås ikke en "rentegevinst" ved at have fradragsberettiget indbetaling via kapitalpension og dermed et større investeringsbeløb contra ikke fradragsberettiget indskud via aldersopsparingen. Dette kan illustreres ved følgende eksempel:

 	Gammel kapitalpension	Ny aldersopsparing
Indskud, fradragsværdi 40%	10.000 kroner	6.000 kroner
Saldo efter 10 år med 8% i afkast efter PAL-skat	21.589 kroner	12.953 kroner
Udbetalingsskat	8.636 kroner	0 kroner
Til udbetaling	12.953 kroner	12.953 kroner
Som det fremgår, opnås der ingen "rentegevinst" af den udskudte skat, da man har samme beløb efter skat med eller uden fradrag.

Lav beskatning på pension
For hovedparten af opsparerne skal fordelagtigheden ved pensionsopsparing findes i den lave beskatning på afkast, der aktuelt er 15,3 procent årligt efter lagerprincippet. I forhold til de andre skattemiljøer er dette yderst attraktivt, da frie midler beskattes som aktie- eller kapitalindkomst op til 42 procent.

Det er værd at bemærke, at fordelagtigheden ved den lave afkastbeskatning gør aldersopsparingen attraktiv for såvel unge som ældre opsparere. I forhold til børn og børnebørn kunne dette være relevant i forhold til eventuelle planer om at give sin formue videre i levende live i form af gaver med mere.

Pas på modregning
Det er imidlertid ikke ligegyldigt, hvilken pensionsform der vælges. Specielt modregningen i pensionstillæg, som er tilfældet ved ratepensioner og livrenter, betyder, at mange pensionsopsparere med fordel kan vælge aldersopsparingen. Indskydes der på ratepensioner og livrenter for opsparere, som ikke betaler topskat, kan modregningen i pensionstillægget ved udbetaling faktisk medføre, at man risikerer at spare op med tab. Denne problemstilling er relevant for mange lønmodtagere med arbejdsmarkedspensioner og indkomst under topskattegrænsen, som på grund af det manglende fradrag på aldersopsparing har fået omlagt deres pensionsindskud fra kapitalpension til ratepensioner eller livrenter.


https://www.frinans.dk/min-aldersopsparing-og-hvorfor-jeg-har-en/
