luksusfælden madbudget
madbudget for 2 voksne
madbudget for 2 voksne 2020
luksusfælden madbudget for 2
madbudget familie på 4 luksusfælden
luksusfælden madbudget 2 personer
madbudget 2 voksne luksusfælden
luksusfælden madbudget for 1
luksusfælden madbudget før 1
madbudget for 2

# Madbudgettet

[29 kommentarer](https://www.frinans.dk/madbudgettet/#comments)/[Personal finance](https://www.frinans.dk/category/personal-finance/)/15/06/2020

Der er mange penge at spare på madbudgettet, hvis du tænker dig om og laver en madplan. Faktisk er det godt, både når det gælder det sundhedsmæssige, det finansielle og det tidsmæssige. Læs med og bliv klogere…

Indhold

* [![🎬](https://s.w.org/images/core/emoji/13.0.1/svg/1f3ac.svg)YouTube](https://www.frinans.dk/madbudgettet/#0-youtube)
* [![📜](https://s.w.org/images/core/emoji/13.0.1/svg/1f4dc.svg)Madplanen – en del af madbudgettet](https://www.frinans.dk/madbudgettet/#1-madplanen-en-del-af-madbudgettet)
* [![🍎](https://s.w.org/images/core/emoji/13.0.1/svg/1f34e.svg)Det sundhedsmæssige](https://www.frinans.dk/madbudgettet/#2-det-sundhedsm%C3%A6ssige)
* [![💰](https://s.w.org/images/core/emoji/13.0.1/svg/1f4b0.svg)Det finansielle](https://www.frinans.dk/madbudgettet/#3-det-finansielle)
* [![⏳](https://s.w.org/images/core/emoji/13.0.1/svg/23f3.svg)Tidsaspektet](https://www.frinans.dk/madbudgettet/#4-%E2%8F%B3-tidsaspektet)
* [![💸](https://s.w.org/images/core/emoji/13.0.1/svg/1f4b8.svg)Vores forbrug på madbudgettet over 3 måneder](https://www.frinans.dk/madbudgettet/#5-vores-forbrug-p%C3%A5-madbudgettet-over-3-m%C3%A5neder)
* [![📱](https://s.w.org/images/core/emoji/13.0.1/svg/1f4f1.svg)Gode apps til madbudgettet](https://www.frinans.dk/madbudgettet/#6-gode-apps-til-madbudgettet)
* [![🍳](https://s.w.org/images/core/emoji/13.0.1/svg/1f373.svg)Madbudgettet og Simpel madplan](https://www.frinans.dk/madbudgettet/#7-madbudgettet-og-simpel-madplan)

__Indlægget indeholder reklame igennem affiliate links til HelloFresh, Motatos og EatGrim. Alle links dertil er affiliate links.__

Den mest åbenlyse grund til at have fokus på forbruget og dermed madbudgettet er rigdomsformlen:

* Tjen mere
* Forbrug mindre &
* [Investér](https://www.frinans.dk/simpel-investering/)

Herhjemme er vi store fans af Luksusfælden og noget af det, der fylder meget i programmet, er folks forbrug på mad.

## ![🎬](https://s.w.org/images/core/emoji/13.0.1/svg/1f3ac.svg)YouTube

Herhjemme planlægger vi på en simpel måde, hvad vi spiser og det sparer os for mange penge. Kort sagt så:

* Har vi en madplan,
* Der kører i rotation &
* Vi køber kun ind 2 gange om ugen

## ![📜](https://s.w.org/images/core/emoji/13.0.1/svg/1f4dc.svg)Madplanen – en del af madbudgettet

Da jeg første gang skrev om vores madplan, tilbage i 2017, så den sådan her ud:

[![Madplan til madbudgettet ](https://i0.wp.com/www.frinans.dk/wp-content/uploads/2017/04/Madplan.png?resize=362%2C512)](https://i0.wp.com/www.frinans.dk/wp-content/uploads/2017/04/Madplan.png?ssl=1)

Den er lavet af min bedre halvdel og sad på vores køleskab.

_Hun er ret skarp til grafik, design og all things digital, så tag endelig et kig på hendes portfolio her: [http://kalibrer.dk](http://kalibrer.dk/)_

Den dækker 5 af ugens 7 dage og der er således stadig plads til at være lidt spontan i weekenden, hvor tiden bedre er til det.

Grundlæggende, kan man sige, at der findes to måder at have en madplan på:

* En fast madplan
* En ugentlig madplan

Herhjemme har vi en fast madplan, der strækker sig over 4 uger. Når de 4 uger er gået, så starter vi forfra. Det vil sige, at madplanen bare kører i rotation. Vi har så gjort det, at vi har taget planen op til revision en gang hvert halve år og revideret den. Her laver vi udskiftninger og tilpasser til sæsonen. Eksempelvis har vi_soup sunday_i vinterhalvåret og_salat sunday_i sommerhalvåret.

Med en ugentlig madplan, som er klart det mest almindelige, så sætter man sig en gang om ugen og laver en madplan for den følgende uge.

Vores madplan er faktisk bygget lidt op omkring sådan nogle mærkedage.

* Soup sunday
* Meatless monday
* Én ret til to dage, tirsdag og torsdag
* Fiske-onsdag

Hertil kan så tilføjes_fancy friday_, som ikke fremgår af madplanen, da det ikke er fast, hvad vi spiser om fredagen, men det plejer at være en dag, hvor vi gør lidt mere ud af madlavningen.

Vi køber ind 2 gange om ugen:

* Søndag &
* Fredag

Søndag køber vi ind til søndag, mandag, tirsdag, onsdag og torsdag. Fredag køber vi ind til weekenden, altså fredag og lørdag.

Sådan en madplan har flere fordele. Lad os kigge nærmere på tre åbenlyse fordele:

* Det sundhedsmæssige,
* Det finansielle &
* Tidsaspektet

Tjek også lige siden[webopskrifter.dk](https://www.webopskrifter.dk/artikler/50/), hvor Simon har gjort meget ud af at lave simple madplaner foruden opskrifter, der anvender ingredienserne så optimalt som muligt. Der er også en særligt billig og optimeret[vinter madplan](https://www.webopskrifter.dk/artikler/443/).

Det er ret imponerende og noget jeg tror, at vi herhjemme skal lade os inspirere lidt af.

[![](https://i2.wp.com/www.frinans.dk/wp-content/uploads/2021/02/hello-fresh.jpeg?resize=300%2C250&ssl=1)](https://track.adtraction.com/t/t?a=1498475325&as=1431789681&t=2&tk=1)

_Reklamelink_

[HelloFresh](https://track.adtraction.com/t/t?a=1498475325&as=1431789681&t=2&tk=1)er Danmarks lækre nye måltidskasse, som tager fleksibilitet til helt nye højder.

![🙂](https://s.w.org/images/core/emoji/13.0.1/svg/1f642.svg)Godt for **dig.**  
![🌏](https://s.w.org/images/core/emoji/13.0.1/svg/1f30f.svg)Bedre for **planeten.**  
![💰](https://s.w.org/images/core/emoji/13.0.1/svg/1f4b0.svg)Bedst for **din pengepung.**

[Bestil nu![🛒](https://s.w.org/images/core/emoji/13.0.1/svg/1f6d2.svg)](https://track.adtraction.com/t/t?a=1498475325&as=1431789681&t=2&tk=1)

## ![🍎](https://s.w.org/images/core/emoji/13.0.1/svg/1f34e.svg)Det sundhedsmæssige

For det første så begyndte jeg, som så mange andre, specielt når de rammer de 30, at tænke mere over mit helbred og hvad jeg puttede indenbords. Dels er jeg holdt op med at ryge, jeg motionerer mere og så prøver jeg at spise sundere.

En madplan kan hjælpe dig til at holde disciplinen, fordi du ikke hver eftermiddag kl. 17, når du er allermest lækkersulten, skal stå nede i supermarkedet og beslutte dig for, hvad du skal spise. Din hjerne vil på det tidspunkt automatisk styre dine øjne, næse og mund hen imod alt der er sødt, salt, fedt og hurtigt.

En madplan er en simpel måde at spise sundere, fordi du træffer valg om, hvad du skal spise på fuld mave fri af fristelserne fra supermarkedet.

Smart!

## ![💰](https://s.w.org/images/core/emoji/13.0.1/svg/1f4b0.svg)Det finansielle

For det andet så kan der være rigtig mange penge at spare ved at have og følge en madplan. Kender du bare en smule til mine planer om[økonomisk uafhængighed](https://www.frinans.dk/oekonomisk-uafhaengighed-fire-for-begyndere/), så ved du også, hvorfor det aspekt er vigtigt. Vores madbudget er:

* 3.000 kr. om måneden
* 1.500 kr. pr. mand/kvinde

Det er oven i købet lidt i overkanten, da vi faktisk bruger mindre end det. Tilmed dækker det husholdning generelt, så ikke kun mad. Vi har sat budgettet lidt højre end det faktiske forbrug, for på den måde at have en lille opsparing her til fødselsdage, nytår eller bare tidspunkter vi ønsker at gøre lidt ekstra ud af det. Ydermere køber vi stort set kun økologisk, så hvis vi virkelig ville, kunne vi gøre det endnu billigere.

Det er væsentligt lavere end madbudgetter i Luksusfælden, som ofte er det dobbelte, når eksperterne er inde over og vi undrer os ofte over, hvad det dog er for noget mad de deltagere spiser, siden de kan bruge så mange penge på det.

Penge at spare ved at tænke sig om, det kan vi godt lide.

## ![⏳](https://s.w.org/images/core/emoji/13.0.1/svg/23f3.svg)Tidsaspektet

Den tredje fordel er slet og ret at få mere tid og mindre stress. Supermarkedet på en hverdag kl. 17 efter arbejde er et af de mest forfærdelige steder på denne jord. Der er mange mennesker, alle har travlt og der er overraskende mange trætte og støjende børn.

Her kan jeg virkelig anbefale at købe ind søndag formiddag. Der er ikke et øje, bortset fra nogle unge mennesker med tømmermænd og de siger ikke ret meget og skal ofte bare have en kombination af chips, sodavand og frysepizzaer, så de er hurtigt ekspederet.

Vi køber som sagt også ind om fredagen, hvilket er prime time for kunder, men humøret er bare lidt højere om fredagen og folk er lidt mere overbærende. Nogle gange har vi gjort det torsdag aften i stedet, hvilket godt kan anbefales.

Der er meget tid sparet ved at købe ind 2 gange om ugen og tid er dyrebart i en travl hverdag. Madplanen i sig selv giver dog også mere tid, fordi du ikke skal bruge så meget krudt på at mærke efter, hvad du har lyst til. Det har du bestemt på forhånd. Det er noget, vi sætter stor pris på.

Finder du det for besværligt at lave madplanen selv, kan du jo også prøve en af de populære måltidskasser, se eksempelvis denne[test af måltidskasser](https://doc24.dk/maaltidskasser-test)(reklame). 

[![](https://i0.wp.com/www.frinans.dk/wp-content/uploads/2020/07/Motato.jpg?resize=400%2C400&ssl=1)](https://www.frinans.dk/link/motatos)

_Reklamelink_

[Motatos](https://www.frinans.dk/link/motatos)er en online butik med superhelteambitioner om at redde planeten ved at mindske madspild.

![🤑](https://s.w.org/images/core/emoji/13.0.1/svg/1f911.svg)Smart for din pengepung &  
![🌏](https://s.w.org/images/core/emoji/13.0.1/svg/1f30f.svg)Smart for planeten

[Bliv en klimahelt![🦸‍♀️](https://s.w.org/images/core/emoji/13.0.1/svg/1f9b8-200d-2640-fe0f.svg)](https://www.frinans.dk/link/motatos)

## ![💸](https://s.w.org/images/core/emoji/13.0.1/svg/1f4b8.svg)Vores forbrug på madbudgettet over 3 måneder

Tilbage i 2017 trackede jeg minutiøst vores forbrug på mad henover 3 måneder. Jeg droppede det igen, fordi det simpelthen var for kedeligt at følge op på, men indsigten kan jo lige så godt komme andre til gode. Forbruget baserede sig på den madplan, der er vist indledningsvist + hvad vi fandt på til weekenderne.

![forbrug på madbudgettet](https://i0.wp.com/www.frinans.dk/wp-content/uploads/2017/04/Screen-Shot-2017-04-19-at-14.47.49.png?resize=721%2C569)

![mere forbrug på madbudgettet](https://i0.wp.com/www.frinans.dk/wp-content/uploads/2017/04/S%C3%B8jlemad-1.png?resize=725%2C611)

Det undrede mig, at vi brugte så mange penge på mejeriprodukter. Det havde vi slet ikke en fornemmelse af, så det var en sjov indsigt. I forhold til det sundhedsmæssige aspekt, så glædede det mig at se, at grønt og frugt var den del, der fyldte mest.

## ![📱](https://s.w.org/images/core/emoji/13.0.1/svg/1f4f1.svg)Gode apps til madbudgettet

Siden dengang i 2017 er der kommet nogle gode apps på banen, der kan hjælpe dig, hvis du ønsker at få en større indsigt i dit forbrug på mad.

[![](https://i0.wp.com/www.frinans.dk/wp-content/uploads/2020/06/spiir.png?resize=250%2C250&ssl=1)](https://www.spiir.dk/)

**Spiir**

[Spiir](https://www.spiir.dk/)er en meget populær app til at holde styr på budgettet. Når først du har lavet din opsætning, tager det ikke mange minutter om måneden at følge op på, hvordan du har brugt dine penge i forhold til madbudgettet.

[Hent spiir appen](https://www.spiir.dk/)

[![](https://i1.wp.com/www.frinans.dk/wp-content/uploads/2020/06/Spenderlog.png?resize=250%2C250&ssl=1)](https://www.spenderlog.dk/)

**Spenderlog**

[Spenderlog](https://www.spenderlog.dk/)er en app designet til at give dig et indblik i dit forbrug, især, når det kommer til dagligvarer og madbudgettet. Ud over et indblik i dit eget forbrug, så kan du sammenligne med andre som dig og dermed finde ud af, om du er helt skævt på den eller om det kører for dig.

[Prøv spenderlog](https://www.spenderlog.dk/)

## ![🍳](https://s.w.org/images/core/emoji/13.0.1/svg/1f373.svg)Madbudgettet og Simpel madplan

[![](https://i0.wp.com/www.frinans.dk/wp-content/uploads/2020/06/Madplan-promo.png?resize=362%2C512&ssl=1)](https://www.buymeacoffee.com/frinans/extras)

For at gøre det så nemt som muligt for dig at komme igang med at lave en madplan og skrue ned for madbudgettet, så har Katrine og jeg lavet en simpel madplan, du kan bruge.

Det at følge en madplan disciplineret er en afgørende faktor i at bruge relativt lidt på disse budgetposter. Det er ganske enkelt billigere at planlægge.

Dels er der næsten ikke noget madspil, hvilket er godt på flere planer, men det betyder også, at vi ikke smider penge direkte i skraldespanden.

Dels sikrer en madplan, at vi ikke står kl. 17 i det lokale supermarked efter en lang dag og skal finde på, hvad vi mon kunne tænke os omringet af alskens fristelser. En madplan er derfor med til at sikre både at spise sundere og billigere.

_Bon appetit_

[![Buy Me A Coffee](https://i2.wp.com/cdn.buymeacoffee.com/buttons/v2/default-yellow.png?w=1080&ssl=1)](https://www.buymeacoffee.com/frinans)

Hvor mange penge bruger du på mad om måneden?