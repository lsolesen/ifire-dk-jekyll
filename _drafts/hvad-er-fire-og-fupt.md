Hvad er FIRE og økonomisk uafhængighed?

Når man er økonomisk uafhængig kan man klare sig uden en løbende indkomst fra et arbejde - og derved har man finansiel frihed?

Man får finansiel frihed ved at etablere en _passiv indkomst_, der er høj nok til, at man ikke er afhængig af et lønarbejde.




{% include video provider="youtube" id="https://youtu.be/OpdkDpF_V3w" %}

https://www.dr.dk/tv/se/temaloerdag-sta-af-hamsterhjulet-med-penge-nok-til-resten-af-livet/temaloerdag-sta-af-hamsterhjulet-med-penge-nok-til-resten-af-livet-2/temaloerdag-sta-af-hamsterhjulet-med-penge-nok-til-resten-af-livet


Dette lyder selvfølgelig rigtig attraktivt, hvilket også er derfor, at der i Danmark det seneste stykke tid er kommet en større interesse indenfor emnet – her er blandt andet frinans.dk værd at nævne. Princippet har været populært i USA i længere tid, men er først nu kommet til Danmark, hvilket udsigterne til en konstant stigende pensionsalder sandsynligvis bidrager til.

Men hvordan skaber man sig et liv, hvor man er økonomisk uafhængig? Der er mange muligheder for at skabe finansiel uafhængighed, men de kræver allesammen blod, sved og tårer. Det er ingen nem vej – du kan dog være heldig at have investeret tidligt i Bitcoin eller arve en masse penge. Det handler i princippet om at spare op og investere. Jo bedre, du er til det, jo tættere er du på at være økonomisk uafhængig. Her kan du blandt andet bruge Networthifys beregner til finde ud af, hvor lang tid, der er til du kan pensionere dig. I Danmark skal man dog have en væsentlig større portefølje i forhold til f.eks. USA, da skattereglerne er strammere herhjemme.

Det handler altså om at få investeret så mange penge, at du på sigt kan leve af det – helst uden at trække andet end afkastet ud. På den måde vil du ikke bruge noget af din formue, og du har i princippet mulighed for at trække ud resten af livet. Det er blandt et af mine mål at nå dette, hvilket denne blog også kommer til at handle om. Derudover kommer bloggen også til at indeholde generelle tips og tricks.

Hvad er FIRE?
Fire er et udtryk, der stammer fra USA og står for Financial Independence Retire Early, hvilket handler om finansiel uafhængighed og tidlig pension. Altså princippet om at kunne leve af sit afkast, så man har mulighed for at gå tidligt på pension. Jeg anerkender princippet, men jeg er ikke fan af at gå på pension tidligt, da jeg gerne skulle have valgt rigtigt med min uddannelse og ramme et job, jeg kan se mig selv i mange år frem. Der er dog altid mulighed for, at man kan blive træt af det job, man har, hvorfor det er en fin backup at have.

Har man mulighed for at rykke teltstængerne op og rykke til et billigere sted i verden, så er det selvfølgelig klart, at man ikke har brug for en lige så stor portefølge, som hvis man bliver boende i DK. Typisk pga. en lavere skat og lavere leveomkostninger.

Jeg drømmer om økonomisk uafhængighed. Hvis du vil følge med på min rejse, så kan du tilmelde din e-mail herunder. Så vil du modtage en månedlig opdatering af min portefølje direkte i din indbakke.

Din e-mail


Økonomisk uafhængig – beregner
For at finde ud af, om man har nået sit mål, så findes der flere metoder, man kan finde ud af det på. Her har Networthify lavet denne beregner, som du kan lege lidt med. Beregningen tager ikke forbehold for SKAT med i beregningen, hvilket du selvfølgelig skal.

Dog kan du også regne med, at du vil betale mindre i skat, hvis opnår FIRE, da du kan benytte dig af dit personfradrag til dine investeringer. Det kan dog være svært at vurdere, hvordan ens skattesituationen ser ud om nogle år. Derfor kan du kun bruge tallene som et fingerpeg, men derfor er det stadig interessant at lege med.

Jeg har også lavet et værktøj, hvor du kan lege lidt med renters rente. Her har du mulighed for at se, hvad din formue kan blive til over årene.

Økonomisk uafhængig på DR2
FIRE-konceptet er ved at blive rigtig populært her i Danmark, hvilket også bekræftes ved, at DR2 d. 15 december 2018 sender en dokumentar om emnet. Dokumentaren hedder Stå af hamsterhjulet – med penge nok til resten af livet. Du kan finde dokumentaren ved at klikke på ovenstående link.

Her møder vi blandt andet Jacob, som blogger på Early Retirement Extreme. Han har en meget ekstrem tilgang til konceptet, som jeg ikke helt er fan af, men stadig et meget spændende projekt at følge med i.

Jacob blev finansiel uafhængig som 30-årig, og han er virkelig en inspiration for mange mennesker. Du kan høre/læse mere om ham på de ovenstående links.

Vil jeg gerne på tidlig pension?
Tidlig pension er ikke mit store mål, men det er mit mål at være økonomisk uafhængig. På den måde, så kan jeg få lov til at gøre det, som jeg har lyst til. Jeg har en stor drøm om at komme ud og opleve verden (læs om mine rejsemål her). Det kan blive rigtig svært, hvis jeg er afhængig af et fuldtidsjob.

Jeg tror ikke, at jeg ville lade med at arbejde. Jeg tager en uddannelse, jeg er glad for, for at finde mig et job, som jeg vil være glad for. Ellers så tror jeg målet er svært at nå, hvis man ikke er nogenlunde tilpas med den situation, som man vil befinde sig i på rejsen derhen.

Hvor kan jeg høre mere om FIRE?
Hvis du gerne vil høre mere om konceptet, så skal du først og fremmest være velkommen til at følge med her på siden. Jeg laver en månedlig opdatering, hvor jeg knytter en kommentar til udviklingen i min portefølje.

Der kommer desuden løbende indhold på bloggen, som også vil være målrettet dette emne. Crowdlending er et emne, som jeg har rigtig stor interesse i. Derfor vil det også fylde en del på bloggen, men der er selvfølgelig også plads til en masse andre ting.

Jeg har også en YouTube-kanal, hvor jeg regelmæssigt ligger videoer op.

Hvis du ikke ønsker at gå glip af noget af dette, så kan du tilmelde dig mit nyhedsbrev ude til højre.

Derudover er der forskellige fora, hvor økonomi generelt (og derved også dette emne) bliver diskuteret. Her kan jeg blandt andet anbefale Facebook-grupperne FIREdanmark og Crowdlending Danmark. Der er også et subreddit kaldet DKfinance.

Dertil kommer en masse investeringsblogs. Her er det næsten nemmere at lave en Google-søgning, da det afhænger af, hvordan du vil have dit indhold, da der findes rigtig mange forskellige blogs, Youtube-kanaler og meget andet.

Har du nogen kommentarer eller spørgsmål, så er du selvfølgelig velkommen til at smide en kommentar herunder.