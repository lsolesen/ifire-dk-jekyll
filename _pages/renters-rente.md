---
layout: single
title: Renters rente
permalink: /renters-rente/
---

Renters rente er en af de mest motiverende årsager til at investere. Første år får du renter af din investering. Det følgende år får du både renter af investeringen og af renterne fra de tidligere år. Det betyder, at du over tid får en eksponentiel stigning af dine penge. Desto længere tid, du kan investere pengene, desto større bliver effekten af renters rente.

***

{% include compound-interest-calculator.html %}

***

## Formel for renters rente

Formlen for renters rente ser sådan her ud:

{% include math formula="V=P*(1+\frac{r}{n})^{n*t}" %}

- V: Værdien af investeringen i slutningen af perioden
- P: Hovedstolen af investeringen (det oprindelige investerede beløb)
- r: Den årlige rente i procent (%)
- n: Hvor mange gange bliver renten tilføjet om året
- t: Antallet af år investeringen løber

Lidt forenklet så har følgende forhold særlig stor effekt på effekten af renters rente.

- **Tid**. Renters rente giver først rigtig effekt, når der er en lang tidshorisont (gerne mere end 10 år).
- **Afkast**. En mindre, tilsyneladende ubetydelig renteændring - eller omkostninger i investeringsforeninger - har rigtig stor effekt over lang tid.
- **Oprindelige beløb**. Det er dette beløb, der står længst og giver afkast i flest år.
- **Skat**. Skat er den største udgift du får på din investering. Derfor betyder dine skatteforhold meget - og skatteforholdene er lidt indviklede i Danmark.

Derfor er det en god ide at forsøge at optimere ovenstående punkter, hvis du vil have den optimale effekt af renters renter.

## Formel for renters rente med månedligt indskud

Måske kan du også tilføje et beløb til din investering hver måned. Du kan bruge denne formular til at udregne effekten af en fast månedlig investering.

{% include math formula="V=P*(r+1)^n+i*\frac{(1+r)^n-1}{1+r}" %}

- i: månedligt tilbagevendende beløb

Jeg bliver i hvert fald rigtig motiveret, når jeg bruger udregneren ovenfor og kan se, hvor stor effekten af renters rente virkelig er, når investeringen har mange år til at passe sig selv.

Når du skal finde en investering, der giver dig dit ønskede afkast, så er der flere forhold, du skal være opmærksom på. Først og fremmest skal du tænke på, hvad din risikoprofil er. Højere renter hænger oftest sammen med højere risiko. Dernæst skal du holde øje med om den _interne rente_ (XIRR) af din investering er lige så høj, som du forventede.

{% include disclaimer.md %}
